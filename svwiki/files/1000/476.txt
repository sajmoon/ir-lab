: ''Denna artikel handlar om den avskaffade fordonsklassen. Se [[A-traktor]] för nuvarande motsvarighet.''[[Fil:Ford epa tractor.jpg|miniatyr|EPA-traktor baserad på [[Ford model A]]]]'''EPA-traktor''' är inom svensk terminologi en äldre [[bil|personbil]], ibland även en [[lastbil]] eller [[buss]], som blivit ombyggd till [[jordbruksmaskin]]. Namnet syftade på låga priser och enklare kvalitet, efter lågprisvaruhuset [[EPA (varuhus)|EPA]]. EPA-traktorn kallades även tidigare för biltraktor, dragbil eller autotraktor. EPA-traktorerna blev vanliga under 30-talet, och var strax innan andra världskriget uppe i ca 5000. Den svenska staten gick då in och tillsatte år 1939 en utredning, som [[31 maj]] [[1940]] utmynnade i EPA-traktorkungörelsen (1940:440) om &quot;hänförande av vissa automobiler till fordonstypen motorredskap&quot;, där beskrevs bestämmelserna om hur en EPA-traktor fick konstrueras och framföras. År 1952 infördes registreringsplikt för EPA-traktorerna.Under 1950-talet började EPA-traktorerna att dö ut, nya riktiga traktorer hade sjunkit i pris och fanns mer tillgängliga, och när trepunktslyften infördes på de riktiga traktorerna, t.ex. Fergusson Grålle, Fordson Höglund och Volvos T-serie, blev det mer eller mindre dödsstöten för EPA-traktorerna.EPA-traktorerna var nästan bortglömda, när finurliga ungdomar upptäckte att med hjälp av EPA-traktorlagen kunde få köra innan man fyllt 18 år. Så under 60- och 70-talet ökade antalet EPA-traktorer snabbt igen, så både regeringen och trafiksäkerhetsverket fick upp ögonen för dem.Man införde då år 1963 möjligheten att kunna bygga om och registrera bilen/lastbilen som [[A-traktor]].Detta utnyttjades inte i den omfattning trafiksäkerhetsverket hade tänkt, då ungdomarna snabbt lärde sig att A-traktorerna hade hårdare regler för utväxlingen och topphastigheten än EPA-traktorn, och gick därför inte att köra snabbare än 30km/h.Den då sittande regeringen bestämde då att den [[31 mars]] [[1975]] skulle EPA-traktorerna förbjudas och EPA-traktorreglerna ersätts av [[A-traktor]]reglerna, på grund av att de ansåg EPA-traktorerna vara en fara i trafiken och en olycksrisk. De i trafik varande fick dispens att användas i trafik i tre år fram till mars [[1978]], men dispensen för brukandet förlängdes [[1976]] av kommunikationsministern till att gälla fram till mars [[1980]]. Men efter protester och insamling av ca 6800 namnunderskrifter, ändrade regeringen [[1978]] sin uppfattning, och beslöt att de EPA-traktorer som redan finns skall få finnas kvar.Efter att regeringen [[1978]] ändrat sig och de EPA-traktorer som redan fanns i trafik skulle få finnas kvar, så ombads fordonets ägare att till länsstyrelsen anmäla om han eller hon avsåg att bruka fordonet efter utgången av mars månad [[1980]], samt uppge registreringsnummer, för från och med mars [[1980]] infördes besiktningsplikt för de gamla EPA-traktorerna.==Krav vid ombyggnation till EPA-traktor==Ett grundläggande krav enligt EPA-traktorkungörelsen (1940:440) var att EPA-traktorn skulle ha en bärande ram och inte någon självbärande kaross. Ett annat krav var att det inte fick finnas någon fjädring på bakhjulen, som alltså fick monteras stumt i ramen. En EPA-traktor har ingen begränsning i antal växlar, men däremot en maximal utväxling på 10:1 mellan motor och hjul. Det vill säga, de drivande hjulen fick maximalt göra 1 varv, när motorns vevaxel gjort 10 varv, när högsta växeln är ilagd. Ytterligare ett krav var att avståndet mellan hjulaxlarna (hjulbasen) fick vara högst 225 cm. EPA-traktorn måste också vara utrustat med en draganordning. Den högsta tillåtna hastigheten vid färd på väg fick enligt EPA-traktorkungörelsen från år 1940 vara 20 km/h, detta höjdes under 1950-talet till 30 km/h. EPA-traktorer ska ha en [[Långsamtgående fordon|LGF-skylt]] baktill. Den [[1 juli]] [[1970]] infördes krav på hytt eller störtbåge för EPA-traktorn.==Olika byggen==[[Ford model A]] eller AA var med största sannolikhet den vanligaste utgångspunkten vid byggnationer innan andra världskriget, men även många andra märken av lastbilar, bussar och personbilar med starka motorer kom att användas vid ombyggnationer.[[Volvo Duett]] var en vanlig utgångspunkt vid byggnationer på senare 1960-tal och fram till att de förändrade reglerna infördes 1975. Den var byggd på ram vilket var ett villkor vid ett EPA-bygge. Den var också ganska vanlig och reservdelar blev därför inget problem. Modernare bilar, till exempel duetten, lämpade sig bra genom att man spärrade 3:an och 4:ans växel och således gick det bara att köra på ettans och tvåans växel vilket gav en toppfart på runt 70 km/h med originalmotorn i ett extremt högt motorvarv. Eftersom fjädring saknas på bakhjulen på EPA-traktorn blir det mycket obekvämt att köra den i höga hastigheter.== Se även ==*[[A-traktor]]*[[Mopedbil]]*[[Motorredskap klass II]]== Externa länkar ==*[http://www.epatraktor.org Epatraktor.org]*[http://www.flickr.com/photos/32687125@N05/sets/72157626194116626/ Bilder på hembyggda traktorer från Sverige]*[http://www.flickr.com/photos/32687125@N05/sets/72157626692069451/ Bilder på hembyggda traktorer från USA]*[http://www.flickr.com/photos/32687125@N05/sets/72157612340347219/ Bilder på hembyggda traktorer från resten av världen]*{{commonscat|EPA tractors}}[[Kategori:Bilar]][[Kategori:Traktorer]][[Kategori:Ombyggda fordon]][[no:EPA-traktor]][[nn:EPA-traktor]]