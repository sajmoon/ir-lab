'''Johan (John) Gustaf ''Gerard'' [[De Geer af Finspång]]''', ofta kallad ''Bandybaronen'' (i riksdagen kallad ''De Geer i Lesjöfors''), född [[8 september]] [[1889]] i [[Skagershults församling]], död [[29 mars]] [[1980]] i [[Rämmen]] ([[Lesjöfors]]), var en [[Sverige|svensk]] [[friherre]], [[bergsingenjör]], [[disponent]], [[författare]] och [[politiker]] ([[folkpartist]]).&lt;ref&gt;{{runeberg.org|vemardet|1969|0211.html De Geer, Gerard}}&lt;/ref&gt; Han var son till riksdagsmannen och landshövdingen [[Fabian De Geer]] och Agatha [[Wachtmeister af Johannishus]], gift med Karin Hägglöf och far till riksdagsmannen och statsrådet [[Lars De Geer]].Gerard De Geer tog bergsingenjörsexamen vid [[Kungliga tekniska högskolan]] 1914 och blev löjtnant i [[K 3]]:s reserv 1915. Han var ingenjör i [[Domnarvets Jernverk|Domnarvet]] 1915-1921, varav avdelningschef vid martin- och elektrostålverket 1918-1921, disponent vid [[Nyhammar|Nyhammars bruk]] 1921-1923 och vid [[Klosters AB]] i [[Husby, Hedemora kommun|Husby]] 1923-1926. Han var därefter disponent vid [[Lesjöfors bruk]] 1926-1951. En kort tid efter ankomsten till Lesjöfors köpte han aktiemajoriteten i företaget, och ett nedgånget bruk utvecklades till ett högmodernt företag. År 1952 tog [[Lars De Geer]], son till Gerard, över chefskapet för Lesjöfors AB. På 1970-talet kom stålkrisen och 1985 försattes bolaget i [[konkurs]].Vid sidan av sitt arbete som företagsledare, gav sig De Geer tid att åka [[längdåkning|skidor]], [[rida]] och [[jakt|jaga]]. Hans intresse för [[bandy]]n var stort. [[Lesjöfors IF|Lesjöfors IF:s bandylag]] kallas fortfarande &quot;Bandybaronerna&quot;. De Geer framträdde också som författare och [[historia|historieforskare]]. Han skrev och gav ut över tjugo böcker, av vilka flera blev storsäljare i Sverige. En av hans böcker, ''Sveriges naturrikedomar'',  användes som lärobok vid flera av landets [[universitet]] och [[högskola|högskolor]]. Han engagerade sig politiskt i [[folkpartiet]] och valdes [[1937]] till ordförande i partiets valkretsförbund (nuvarande länsförbund) för [[Värmlands län]]. Från [[1928]] var han ledamot i [[Rämmen]]s [[kommunalfullmäktige]], och han var även ledamot av [[Värmlands läns landsting]] [[1939]]-[[1950]].Han var även [[riksdagsledamot]] för [[Värmlands läns valkrets]] i två omgångar, i [[andra kammaren]] från [[1937]] till den [[21 juni]] [[1943]] (då han avsade sig på grund av tidsbrist) samt i [[första kammaren]] [[1950]]-[[1957]]. I riksdagen var han bland annat suppleant i [[bevillningsutskottet]] vid lagtima riksmötena [[1937]]-[[1943]] och [[1950]]-[[1953]] samt ledamot i [[bankoutskottet]] [[1951]]-[[1957]]. Han engagerade sig på ett antal områden, bland annat skatte-, försvars- och alkoholpolitik.==När och hur Gerard De Geer blev bandybaron=={{fler källor|månad=2009-10}}Gerard De Geer var sedan barnsben mycket intresserad av [[bandy]] eller hockey, som det då kallades. Han spelade detta spel redan som skolpojke på [[Lundsberg]] och som [[officer]]svolontär i [[Umeå]] på [[Umeälven]]s is. Gerard hade också under sina barn- och ungdomsår nära kontakt med den som införde bandyn i [[Sverige]], [[greve]] [[Clarence von Rosen]]. Men detta låg dock inte till grund för hederstiteln &quot;bandybaronen&quot;. De Geer själv trodde att det namnet kom till när han 1941 vann [[Riksmarschen]]. Av alla framträdanden som han gjorde i [[Sveriges riksdag|riksdagen]] har inget blivit så omskrivet och kommenterat som den segern. Alla svenska tidningar skrev om den spänstige baronen från [[Lesjöfors]]. Denna framgång för bandybaronen sammanföll med stora framgångar för bandylaget [[Lesjöfors IF]]. Det var därför ganska så naturligt att man kopplade samman baronen och hans  framgångsrika bandygrabbar. Inte minst för att de Geer själv var närvarande vid så gott som varje match, oberoende av om det var serie- eller träningsmatch. I tidningsreferaten började man allmänt efter Lesjöfors IF:s  framgångar, att tala om &quot;bandybaronerna&quot;. Efter 1978 har även spelarna accepterat detta namn och bär det nu stolt på de röda matchtröjorna med den skillnaden att citattecknen har fallit bort.==Källor==&lt;references/&gt;===Litteratur===* ''Tvåkammarriksdagen 1867-1970'' (Almqvist &amp; Wiksell International 1990), band 4, s. 396{{STANDARDSORTERING:De Geer, Gerard}}[[Kategori:Personer inom Sveriges näringsliv]][[Kategori:Svenska bergsingenjörer]][[Kategori:Svenska historiker]][[Kategori:Svenska folkpartister]][[Kategori:Ledamöter av Sveriges riksdags andra kammare]][[Kategori:Alumner från Kungliga Tekniska högskolan]][[Kategori:Svenska bandyspelare]][[Kategori:Svenska friherrar]][[Kategori:Svenska reservofficerare]][[Kategori:Födda 1889]][[Kategori:Avlidna 1980]][[Kategori:Män]]