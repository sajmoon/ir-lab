[[Fil:Diagram biografdöden 1955-1963.jpg|miniatyr|TV:s frammarsch och biobesökens tillbakagång i Sverige mellan 1955 och 1963]]'''Biografdöden''' är ett begrepp som myntades i början på 1960-talet då biografbesöken minskade drastiskt och många [[biograf]]er fick läggas ner.==Historik==Med [[television]]ens intåg i Sverige 1954 började biografernas publiksiffror sjunka dramatiskt. Nu kunde man se rörliga bilder bekvämt hemma i TV-soffan och dricka kaffe från [[TV-kanna]]n. År 1956 hade Sverige knappt 80 miljoner biobesök per år och sju år senare hade antalet sjunkit till 40 miljoner besök per år.&lt;ref&gt;Furhammar (1991), sida 249&lt;/ref&gt; Raset gick fortast i storstäderna. I Stockholm sjönk antalet biobesök från toppnoteringen 16,8 miljoner per år (1956) till 10,5 miljoner per år (1959) och till 6,2 miljoner per år (1969).&lt;ref&gt;Berglund (1993), sida 170 och 189&lt;/ref&gt; Samtidigt ökade antal [[TV-licens]]er i Sverige från några tusen 1956 till knappt 2 miljoner år 1963.För att locka tillbaka publiken prövades nya visningsformat med [[70 mm]] film som [[Cinemascope]], [[Cinerama]], [[Todd-AO]] och ljud i [[stereo]]. Todd-AO presenterades 1958 första gången i Stockholm i [[Nya Ritz]] med filmen ''[[Jorden runt på 80 dagar (film, 1956)|Jorden runt på 80 dagar]]'' (1956).&lt;ref&gt;Berglund (1993), s. 333&lt;/ref&gt; Men den nya tekniken hjälpte inte att locka publiken tillbaka. Raset fortsatte och 1970-71 var publiksiffrorna nere i 26 miljoner besökare per år, det betyder att biograferna förlorade nästan två tredjedelar av sina besökare sedan toppnoteringen 1956.&lt;ref&gt;Furhammar (1991), sida 313&lt;/ref&gt;Det krävdes helt nya grepp att bromsa ''biografdöden''. År 1969 gav [[Sandrews]] arkitekt Fredrik von Platen i uppdrag att undersöka problemet. Resultatet blev utredningen &quot;Den lilla biografen&quot;. Den gick ut på att flera salonger med olika storlek kunde rymmas i befintliga lokaler. Så kunde en film bli längre kvar i repertoaren, genom att visningen trappades ner från största till minsta salongen. Första biografen som byggdes om efter denna princip på sommaren 1970 blev &quot;[[Grand (biograf, Stockholm)|Grand 1, 2, 3]]&quot; i Stockholm. Konceptet med dessa &quot;multibiografer&quot; var lyckat och nu följde många biografer i storstäderna och byggde om sina salonger till flera mindre.&lt;ref&gt;Berglund (1993), s. 202&lt;/ref&gt;==Efter ''biografdöden''==På 1980-talet kom [[Filmstaden]] som var [[Svensk Filmindustri]]ns namn på multibiografer. Sedan dess har ett stort antal &quot;Filmstäder&quot; uppstått i Sveriges större städer. Det största är för närvarande (2010) [[Filmstaden Heron City]] med arton salonger som innehåller totalt 4166 platser.Sedan 1990-talet förekommer ingen &quot;biografdöd&quot; nationellt sett men begreppet används av massmedia när enstaka biografer skall läggas ner. Trots hoten från [[hemmabio]]anläggningar med högupplösande bildskärmar i jätteformat, [[DVD]]-filmer, tillgång till många TV-kanaler samt legal eller illegal [[nedladdning]] från [[internet]], har antalet biobesök i Sverige legat på en stabil nivå sedan mitten av 1990-talet. Det visar en studie som utförts av SOM-institutet vid [[Göteborgs universitet]], på uppdrag av [[Svenska Filminstitutet]]. I studien framgår att 83 % av den svenska  befolkningen fortfarande tycker att film är bäst på bio. Besökssiffrorna under år 2007 uppskattades till knappt 15 miljoner biobesök.&lt;ref&gt;[http://gd.se/noje/nojesnytt/1.43456 Uppgift enligt GD.se den 2008-06-24]&lt;/ref&gt;==Se även==*[[Biografer i Stockholm]]*[[Biografer i Göteborg]]==Referenser=====Noter===&lt;references/&gt;===Tryckta källor===*{{bokref/Kurt Berglund/1993}}*{{bokref|titel=Filmen i Sverige|författare=Leif Furhammar|år=1991|utgivare=Förlags AB Wiken|id=ISBN 91-7024-712-9}}[[Kategori:Filmhistoria]]