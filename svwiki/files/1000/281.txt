'''Bergslagsvikt''', '''Bergsvikt''', '''Bergs- och hammarvikt''' var ett viktsystem för vägning av bergsprodukter i bergslagerna, som upphörde att tillämpas [[1863]] i samband med övergången till [[decimalsystemet]]. Ett [[skeppund]] bergsvikt (150 kilogram) var 20 pund, 1 pund bergsvikt (7,5 kilogram) var 20 [[mark|marker]]. Enligt av regeringen under [[1660-talet]] utfärdade instruktioner skulle bergsvikt för ifrågavarande ändamål gälla även i städerna [[Falun]], [[Hedemora]], [[Säter]], [[Lindesberg]], [[Nora]], [[Filipstad]], [[Karlstad]], [[Kristinehamn]] och [[Örebro]]. Systemet är ett led i [[proportionerade överviktssystem]], som fastslogs i [[Johan III]]:s [[fogdeinstruktion]] för järnbergslagen av år [[1583]] och sedan bekräftades upprepade gånger. När ett skeppund stångjärn vägdes i exporthamnen (till exempel på stora järnvågen i [[Stockholm]]), skulle det i förhållande till den på produktionsorten åsatta vikten visa en övervikt av 2 [[lispund]]; avsikten var att man med övervikten skulle täcka transportkostnaderna till exporthamnen och sålunda kunna sätta samma pris på skeppundet bergsvikt och skeppundet stapelstadsvikt. Ett skeppund bergsvikt skulle sålunda väga lika mycket som 22 [[lispund]] [[stapelstadsvikt]] men härtill kom ett [[remedium]] för [[viktlödja|viktlödjornas]] slitning av 2 [[mark|marker]], vilka kallades för [[slitningsmarker|slitningsmarkerna]].Viktlödjorna var från [[1730-talet]] till skillnad från viktualieviktens vikter sexkantiga och stämplade med trekantiga stämplar.{{måttstub}}[[Kategori:Viktmått]][[Kategori:Bergsbruk]][[Kategori:Sveriges industrihistoria]]