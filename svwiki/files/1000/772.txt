[[Fil:Helge Zanden Italienskt landskap.jpg|miniatyr|Italienskt landskap, kopparstick av Helge Zandén (1921). Troligtvis utanför San Gimignano.]]'''Helge Zandén''', född 1886 i [[Borås]], död 1972, var en [[svensk]] [[Målarkonst|målare]] och [[grafiker]]. Han tillhörde konstnärsgruppen [[Falugrafikerna]].==Biografi==Redan år 1906 bosatte sig Zandén i Falun. Under åren 1910-17 studerade han dock i Stockholm, först vid [[Althins målarskola]], sedan vid [[Konstakademien]]. Med avbrott för studieresor, framför allt under 1920-talet, var han sedan bosatt i Falun fram till sin död.Efter studierna i Stockholm intresserade sig Zandén för att måla arbetsbilder från [[Falu koppargruva]] i [[Jean François Millet]]s anda. Dessa målningar kännetecknas av att de är välstämda och ofta gråaktig [[kolorit]].Ganska snart började han intressera sig för grafiken, och det är inom detta område han har gjort sig mest känd. De första grafiska bladen hade kommit redan år 1913, och under 1910-talet arbetade han framför allt med teknikerna [[Etsning (konst)|etsning]] och [[Torrnålsgravyr|torrnål]]. Motiven hämtade han från naturen, stadsmiljöer, och en hel del porträtt.År 1920 gjorde han sin första studieresa utomlands, till Frankrike och Italien. Från detta år härstammar många fina grafiska blad, föreställande bl.a. stadsmiljöer i Montrichard och Mennetout i Frankrike. Från den italienska delen av resan kommer Zandéns första [[kopparstick]] föreställande bl.a. olika [[Toscana|toskanska]] motiv, t.ex. från [[Volterra]] och [[San Gimignano]]. Kopparsticket, med dess långa böljande linjer, var en teknik som passade Zandén särskilt väl.Återkommen till Falun utnyttjade han också kopparsticket för att avbilda miljöer vid [[Falu koppargruva]], t.ex. [[Stora Stöten]] och Creutz [[lave]]. Även i gruvbilderna använde han ett böljande, expressivt kompositionssätt.År 1929 gjorde Zandén en studieresa till [[Island]]. Det isländska landskapet vid [[Alltinget]]s gamla mötesplats [[Þingvellir nationalpark|Þingvellir]] (Tingvalla) tilltalade Zandén, och från denna vistelse kommer fem svart-vita litografier i stort format. Från Þingvellir kommer också Zandéns mest storslagna blad, kopparsticket ''Silfrá'' (som egentligen ska vara utan accent - ''Silfra'') i formatet 518 x 655&amp;nbsp;mm. Med plåten till detta blad arbetade Zandén i två år (1931-32).Zandén är representerad på bland annat Dalarnas museum, [[Nationalmuseum]], [[Waldemarsudde]] och [[Norrköpings Konstmuseum]].==Referenser==*''Helge Zandén 1886-1972''. En minnesskrift utgiven av Dalarnas Konstförening och Dalarnas museum, 1976. Innehåller en förteckning över Zandéns grafiska blad.*Rune Bondjers: ''Falugrafikerna'', s. 140-159. Dalarnas museum och Gidlunds bokförlag, 1990== Externa länkar ==*[http://www.grafikenshus.se/ Grafikens Hus] i [[Mariefred]]{{STANDARDSORTERING:Zanden, Helge}}[[Kategori:Svenska grafiker]][[Kategori:Män]][[Kategori:Födda 1886]][[Kategori:Avlidna 1972]]