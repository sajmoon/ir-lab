[[Fil:Jacob Gråberg.JPG|miniatyr|Jacob Gråberg.]][[Greve]] '''Jacob Gråberg di [[Hemsö]]''', född [[7 maj]] [[1776]] på [[Gannarve]] gård, [[Hemse]] på [[Gotland]], död [[29 november]] [[1847]] i [[Florens]] i [[Storhertigdömet Toscana|Toscana]]. Son till justitiarien vid galärflottan, auditören på Gotland, tituläre lagmannen [[Christian Gråberg]] och Catharina Magdalena, f. Tofftén.Gråberg begav sig till sjöss vid 15 års ålder. Han avlade [[styrman]]sexamen 1792. 1794 befordrades han till [[löjtnant]] i brittiska amiralitetet. Han blev handsekreterare åt den svenske beskickningschefen i Italien J.C. Lagersvärd och kopist vid [[beskickning]]en i [[Genua]] 1800. 1801 var han officer vid Genuas nationalgarde under stadens belägring. Samma år gifte han sig med Louise Marie Jeanne Hugues, dotter till en arkitekt från [[Lyon]] men född i Genua. Äktenskapet blev barnlöst, men i stället adopterade makarna två av Gråbergs yngre broder Olof Gråbergs döttrar, som flyttade ut till och erhöll sin uppfostran i [[Florens]] och av vilka den ene Aurore, gjorde sig ett lysande parti genom att gifta sig med tyske riksgreven Gustav Engelbrecht von Dueckheim-Montmartin. Gråberg blev ledamot av [[Italienska akademien]] i [[Florens]] 1806Gråberg utnämndes till svensk vicekonsul i Genua 1811. 1816 avlade han magistergrad vid [[Genuas universitet]] och blev konsulatsekreterare hos svenske [[generalkonsul]]n i [[Marocko]] till 1822, då han till följd av meningsskiljaktigheter med [[sultan]]en av denna blev förvisad ut ur landet och på ett fartyg transporterad med sin familj till [[Gibraltar]]. Han var därefter svensk konsul i [[Tanger]] och generalkonsul i [[Tripolis]] 1822-1828. 1829 disponerade han ett eget bibliotek på omkring 5000 band, 2300 antika och moderna mynt samt ca 150 antika stenar. 1829-1833 utkom ett 40-tal böcker och uppsatser ur hans hand. Under 1830-talet var han [[kammarherre]] och över[[bibliotekarie]] vid det Pittiska biblioteket hos storhertigen av [[Storhertigdömet Toscana|Toscana]]. Han upphöjdes av republiken [[San Marino]] till adlig patricier, 1834 uppges han också av [[påve]]n blivit utnämnd till [[riddare]] av Påvliga Gyllene sporrens orden och även upphöjd till &quot;comes palatinus&quot;, det vill säga [[greve]], med predikatet &quot;di Hemsö&quot;. Redan tidigare hade han inspirerad av italienska adelsmän börjat skriva sig &quot;af Hemsö&quot; eller &quot;di Hemsö&quot;. Ortnamnet är en språklig förändring av det gotländska sockennamnet Hemse, tillrättalagt för det italienska språket. Gråberg synes ha varit äregirig och mån om sin värdighet. Hans i Biblioteca Nazionale i Florens efterlämnade arkiv ''Serie Graberg'' i 38 volymer innehåller bl.a. hans stamtavla, som för äldre delarna bygger på fabuleringar i avsikt att ge honom själv ett aristokratiskt förflutet. I Hemse påminner en nära kyrkan liggande &quot;Gråbergs kulle&quot; om familjen.Gråberg var ledamot av ett stort antal akademier och lärda samfund, i Sverige bl.a. [[Vetenskapsakademien]] (1815), [[Vitterhetsakademien]] (1810) och [[Fysiografiska sällskapet i Lund]].&lt;ref&gt;{{runeberg.org|nfbj|0253.html Gråberg, Jakob}}&lt;/ref&gt; Hans tryckta produktion är stor. Vid hans död karaktäriserade Vetenskapsakademiens minnestecknare honom dock som mera flitig och skrivglad än grundlig och noggrann och nutida vetenskapsmän sammanfattar hans skrifter som huvudsakligen &quot;dilettantiska kompilationer&quot;. ==Bibliografi (urval)==*''Annali di geografica e di statistica'' (1802)*''Saggio istorico sugli scaldi antichi poeti scandinavi'' (1811)*''Leçons élémentaires de cosmographie, de géographie et de statistique'' (1813)*''Nyaste underrättelser om inre Afrika'' (1817)*''Ragionamento della statistica'' (1818)*''Théorie de la statistique'' (1821; tysk bearbetning 1835)*''Observations grammaticales et philologiques sur les langues parlées dans le Mogh' ril-el-Aqssa'' (insända till [[Vetenskapssocieteten i Uppsala]])*''Specchio geographico e statistico dell' impero di Marocco'' (1834; tysk översättning 1833)*''Notizia intorno alla famosa opera istorica d'Ibnu Khaldùn'' (1834; översättning, med tillägg av författarens ''Account of the Great Historical Work of Ibnu Khaldùn'', i &quot;Transactions of the Royal Asiatic Society of Great Britain and Ireland&quot;, 1833) *''Italiensk språklära för svenskar'' (1843)==Litteratur==* [[Carl Forsstrand]]: ''Svenska lyckoriddare i främmande länder''. Stockholm: Geber, 1916.* Holger Rosman: ''Jacob Gråberg af Hemsö. En konturteckning''. Stockholm, 1936. In: Personhistorisk tidskrift 1935. * Bengt Hildebrand: ''Gråbergiana, en florentinsk axplockning''. In: Personhistorisk tidskrift 1936.* [[Karl Vilhelm Zetterstéen]]: ''Jacob Gråberg af Hemsö som arabist.''. Uppsala: Almqvist &amp; Wiksell, 1949.* Gabriella Galardi et Leonardo Rombai: ''Jacob Gråberg di Hemsö, geografo e statistico a Firenze (1828-1847)''. In: Medioevo e rinascimento. 10, n.s. 7, 1996. {{ISSN|0394-7858}} 293-296.*  Francis Herbert: ''Jacob Gråberg af Hemsö, the Royal Geographical Society, the Foreign Office, and Italian portolan charts for the British Museum''. In: Accurata descriptio: studier i kartografi, numismatik, orientalistik och biblioteksväsen tillägnade Ulla Ehrensvärd. S. [269]-314. 2003. ISBN 91-7000-222-3.* Staffan Helmfrid: ''Profet i främmande land: Jacob Gråberg och Marockokartan''. Abstract med titel: Prophet in foreign lands: Jacob Gråberg and his Morocco map. In: Accurata descriptio: studier i kartografi, numismatik, orientalistik och biblioteksväsen tillägnade Ulla Ehrensvärd. S. 253-267. 2003. ISBN 91-7000-222-3.* Tage von Gerber (red): Sveriges Ointroducerade adels kalender 1919. Stockholm: Sveriges Ointroducerade Adels Förening 1919.&lt;references/&gt;{{STANDARDSORTERING:Gråberg, Jacob}}[[Kategori:Svenska grevar]][[Kategori:LVA]][[Kategori:Män]][[Kategori:Födda 1776]][[Kategori:Avlidna 1847]][[de:Jacob Gråberg]]