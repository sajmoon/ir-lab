'''Alvar Jansson''', född [[1922]] i [[Kiruna]], död [[1991]], var en svensk [[konstnär]] ([[målare]]).Alvar Jansson växte upp i en gruvarbetarfamilj i Kiruna och om man var gruvararbetarson däruppe, hade man, enligt honom själv, endast två arbetsplatser att välja på [[gruva|gruvan]] eller [[järnväg|järnvägen]]. Alvar valde järnvägen men han stannade endast ett år. Hans stora intresse var att teckna och måla och under några semesterdagar i december 1941 reste han till [[Stockholm]], tog kontakt med [[Isaac Grünewald]], (det var den konstnär som han kände till i Stockholm), för att få råd av honom ifall hans [[anlag]] och [[talang]] var tillräckligt stora för att ägna sig åt ''konstnärskallet''. Grünevald tyckte att hans kvaliteter dög och skrev ett rekommendationsbrev om 6 månaders tjänstledighet. Detta beviljades dock inte och Alvar sa upp sig och började på [[Grünevalds målarskola]] januari 1942, nästan tjugo år gammal.Efter kriget 1947 började han på [[Konstakademien]] där han bland annat fick [[Ragnar Sandberg]] som lärare. Redan vid denna tid hade Alvar Jansson en klar uppfattning om att inte låta sig påverkas och styras av trender och tidsanda. På sina första utställningar i [[Stockholm]] 1955, 1957 och  1960, blev han betraktad som en [[enstöring]], som målade tvärtemot alla rådande [[konstriktning]]ar. Han skildrade realistiskt och i dämpade färger människor, djur och natur. De ämnen han då valde, återkom i hans motivval under hela hans liv. Ofta var det ''hemmiljön i Kiruna, gruvarbetare på hemväg från arbetet, gruvarbetarnas omklädningsrum med gamla och helt unga arbetare, en skadad arbetare som bärs iväg av sin arbetskamrater.'' Men även inträngande porträtt och sensuella [[modellmålning|modellmålningar]] utgör en viktig del av hans produktion.Alvar Janssons måleri kan kallas ''realistiskt'', ett klassiskt måleri med inspiration och idéer från de stora mästarna [[Tizian]], [[El Greco]], [[Chardin]], [[Goya]] eller [[Edvard Munch|Munch]], med vilka han också kände sig besläktad och han hävdade: ''&quot;Nej, jag har inte upptäckt något nytt - men jag har upptäckt något gammalt&quot;''. Han avfärdade den nya konsten som ''spekulativ'', för att den sneglar mot åskådaren och kräver dess medverkan istället för att vara sig själv nog. ''&quot;Måleri&quot;'', sa han &quot;''har mer att göra med en slags psykisk geometri och mekanik i ett ogripbart rum där en kålrot inte är en rund form, inte en färgyta, inte en volym, inte ens en kålrot - utan något så konstigt som en målad kålrot&quot;''. Det som var drivkraften för Alvar Jansson var ''glädjen att se, lusten att återge det sedda''.1974–1976 var Jansson föreståndare för [[Valands konstskola]] i Göteborg och 1978–1984 var han professor i måleri vid [[Kungliga konsthögskolan|Konsthögskolan]] i Stockholm. ==Representerad==*[[Moderna Museet]]*[[Statens porträttsamling]]*[[Göteborgs Konstmuseum]]*[[Borås Konstmuseum]]*[[Norrköpings Konstmuseeum]]*[[Skövde konstmuseum]]*[[Sundsvalls museum]]*[[Bonniers porträttsamling]]{{STANDARDSORTERING:Jansson, Alvar}}[[Kategori:Svenska konstnärer]][[Kategori:Svenska professorer i måleri]][[Kategori:Professorer vid Kungliga Konsthögskolan]][[Kategori:Män]][[Kategori:Födda 1922]][[Kategori:Avlidna 1991]]