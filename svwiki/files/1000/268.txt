'''Blå Tåget''' är ett [[Sverige|svenskt]] [[progg]]band. Gruppen hette ursprungligen ''Tjalles Horizont'' för att sedan bli ''Gorillaorkestern'',  ''Sound of music'', och från 1969 ''Gunder Hägg''.  I januari 1972 tvingades gruppen byta namn till ''Blå Tåget'', på grund av en namnstrid med [[friidrott|friidrottaren]] [[Gunder Hägg]]. ==Historia==Gruppens ursprung kan härledas från att [[Leif Nylén]], [[Torkel Rasmusson]], [[Tore Berger]] och [[Mats G. Bengtsson]] brukade träffas i Tore Bergers atelje kring [[Musikåret 1967|1967]] för att spela ihop. Efter ett tag anslöt sig även improvisationsmusikern [[Roland Keijser]] och [[Göran von Matérn]].Gruppens första egentliga framträdande skedde på vernissagen av [[Andy Warhol]]-utställningen på [[Moderna Museet]] i [[Stockholm]] i februari [[Musikåret 1968|1968]]. ''Tjalles Horizont'', som bandet kallade sig för kvällen, hade fått tillåtelse att spela i en av huvudattraktionen [[Pärson Sounds]] pauser. Bandet hade för denna enda spelning förstärkts av pianisten [[Torsten Ekbom]]. Snart bytte bandet namn till Gorillaorkestern. Under våren 1968 åkte gruppen, som nu kallade sig för ''Sound of Music'', på en miniturné till [[Lunds konsthall|Lunds-]] och [[Göteborgs Konsthall]], nu med Leif Nyléns fru Elisabet Nylén på [[violoncell]]. Torkel Rasmusson hade komponerat en vinjettmelodi som hette ''Come to where the flavour is / come to Sound of Music'' och de framförde låtar som ''Teddy Bear Baby'', ''Vetekatten'' och ''Låt mig få leva''.I maj 1968 anslöt sig [[Urban Yman]] och [[Kjell Westling]] och gruppen började transformeras från att ha varit en anarkistisk experiment-popgrupp till att bli en av grupperna inom vänsterrörelsen med politiskt medvetna texter. I och med detta bytte gruppen namn till ''Gunder Hägg''. Till hälften finansierad med Tore Bergers pengar gav ''Gunder Hägg'' 1969 ut sin första LP, ''Tigerkaka''. Det var på det nybildade skivbolaget Music NetWork ([[MNW]]) i [[Vaxholm]], som var föregångaren till [[Musiknätet Waxholm]]. Merparten av materialet till skivan hade skapats till en radiopjäs som handlade om [[Saltsjöbadsavtalet]]. Med materialet från den nya skivan drog de ut på sin första riktiga turné och i juni 1970 deltog de exempelvis på den första [[festen på Gärdet]]. Samma år kom LP:n ''Vargatider'' och [[Musikåret 1971|1971]] kom LP:n ''Glassfabriken''. [[Musikåret 1972|1972]] bytte gruppen namn till Blå Tåget och spelade samma år in dubbel-LP:n ''Brustna hjärtans hotell''. [[Musikåret 1974|1974]] kom LP:n ''Slowfox'', varefter gruppen plötsligt upplöstes. Under perioden 1968 till 1974 hade då bandet spelat något så när regelbundet ihop. Göran von Matérn och Roland Keijser hade lämnat gruppen efter ett tag medan [[Carl Johan De Geer]] hade anslutit sig. Under några år under andra hälften av 70-talet spelade Nylén, Rasmusson och Berger tillsammans i gruppen [[Stockholm Norra]]. Gruppen gav ut en LP och singeln &quot;Vad önskar du dig för nånting i julklapp?&quot;, vars baksida var &quot;Den nyaste regeringen&quot;.I början av [[1980-talet]] samlades man till en serie konserter som resulterade i skivan ''Blå Tåget på Fågel Blå''. Sedan hände just ingenting förrän [[Musikåret 1996|1996]], då en rad spelningar på [[Mosebacke Etablissement|Mosebacke]] väckte tanken på att göra en skiva igen. Det fanns ett tiotal nyskrivna låtar och fler kom till innan det blev dags att ännu en gång gå in i MNW-studion i Vaxholm. 1999 släpptes comebackskivan ''Moderna material'' och samma år spelade bandet på [[Hultsfredsfestivalen]].Mest känd av deras låtar är troligtvis &quot;[[Den ena handen vet vad den andra gör]]&quot;, som [[Ebba Grön]] gjorde en coverversion på med namnet &quot;[[Staten &amp; Kapitalet]]&quot; (vilket även var vad låten kallades internt inom Blå Tåget på 1970-talet).==Medlemmar==* [[Mats G. Bengtsson]] (1944–2005) – klaviatur  * [[Torkel Rasmusson]] (f 1941) – sång, munspel* [[Tore Berger]] (f 1938) – sång, klarinett* [[Urban Yman]] (f 1939) – bas, fiol* [[Leif Nylén]] (f 1939) – trummor* [[Kjell Westling]] (1942–2010) – blåsinstrument, gitarr, fiol* [[Carl Johan De Geer]] (f 1938) – trombon, sång, medverkar endast sporadiskt från 1990-talet* [[Göran von Matérn]] (1941–2002) – gitarr på ''Tigerkaka''* [[Roland Keijser]] (f 1944) – flöjt, saxofon 1967-1972==Diskografi=={{M2|1969|Tigerkaka}}{{M|1970|Vargatider}}{{M|1971|Glassfabriken}}{{M|1972|Brustna hjärtans hotell}}{{M|1974|Slowfox (album)|Slowfox}}{{M|1982|Blå Tåget på Fågel Blå}}  {{M|1988|1969–1974}} (Samlingsskiva) {{M|1999|Moderna material}}{{M|2004|I tidens rififi}}{{M|2005|Inget är längesen 1969–2004}} (Samlingsskiva)==Referenser=====Källor===*[http://209.85.135.104/search?q=cache:5LdYBIIe92EJ:tmb.herlin.se/texter/SoundOfMusicHagalund.pdf+%22sound+of+music%22+%22tjalles+horisont%22&amp;hl=sv&amp;gl=se&amp;ct=clnk&amp;cd=2 Tore Berger: Sound of music i Hagalund]*[http://www.progg.se/band.asp?ID=12&amp;bild=12 www.progg.se] - Blå Tåget*Leif Nylén, ''Ett begagnat trumset för 800 kronor'', ur antologin ''Elektriska drömmar'', red. Dick Schyberg, Förlaget Rockmani, 1982, ISBN 91-970424-0-4== Externa länkar ==* [http://www.aftonbladet.se/noje/9808/30/blataget.html Aftonbladet Blå tåget]* [http://www.geocities.com/proggmusik/blatag.html Proggmusik Blå tåget][[Kategori:Svenska proggrupper]][[Kategori:Musik i Stockholm]][[en:Blå Tåget]][[no:Blå Tåget]]