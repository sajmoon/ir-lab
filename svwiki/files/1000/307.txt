{{Fotnoter|datum=2011-04}}[[Fil:Birger Peterssons grafsten i Uppsala, Nordisk familjebok.png|miniatyr|Birger Perssons, fru Ingeborgs och deras barns gravsten i Uppsala domkyrka. Birger för vapnet med två nedfällda vingar.]]'''Birger Persson''' (även '''Petersson''') till [[Finstaätten|Finsta]], död 1327, var svensk storman, [[riksråd]], Upplands första [[lagman]] och medförfattare till [[Upplandslagen]] samt far till [[heliga Birgitta]]. Han förde som [[vapen (heraldik)|vapen]] två nedfälla vingar.==Biografi==Birger Petersson nämnes tidigast 1280, blev [[riddare]] och [[riksråd]] mellan 1285-91 och var 1293 [[lagman]] i [[Tiundaland]] i Uppland. Han påbörjade 1293 som huvudman samlandet och kodifierandet av de tre uppländska [[folklanden]]s, ([[Attundaland]], [[Tiundaland]], [[Fjädrundaland]]), rättssedvänjor till en gemensam lagbok, [[Upplandslagen]], som den 2 januari 1296 kunde tas i bruk, och i denna [[lagsaga]] han blev den första [[lagman]]nen.Birger Petersson, som var en av kung [[Birger Magnusson]]s närmaste män, fick 1303, tillsammans med ärkebiskopen och [[Andreas And]], i uppdrag att vara skiljedomare mellan kungen och hans bror [[Erik Magnusson av Södermanland|hertig Erik]] i en tvist om en del uppländska gårdar, vilket blev början till den följande brödrastriden mellan kung Birger, hertig Erik och [[Valdemar Birgersson|hertig Valdemar]]. Som Upplands lagman och rikets största jordägare hade Birger Persson en ledande roll under dessa strider. Uppgörelsen 1308, som återgav kungen friheten men medförde rikets delande, gjorde Birger till hertigarnas undersåte. Han var snart dessas mest betrodde anhängare, och han lånade ut stora summor pengar till hertigarna.Birger var en av de personer som bevittnade hertigarnas testamente, som upprättades den 18 januari 1318.&lt;ref&gt;Nordberg, s. 22.&lt;/ref&gt; Efter hertigarnas död år 1318 tog han, jämte [[Mats Kettilmundsson]], ledningen i upproret mot kung Birger som ledde till att hertig Eriks treårige son [[Magnus Eriksson|Magnus]] valdes till kung följande år. Birger fick den 13 december 1320 gården Älgö i Överselö i gåva av hertiginnorna Ingeborg.Den 22 juli 1321 påbörjade herr Birger en pilgrimsfärd, varpå han den 1 oktober samma år befinner sig i påvestaden [[Avignon]]. Han var senare i [[Santiago de Compostela]] och var åter i Sverige den 4 juni 1322, lagom för att i Skara delta i den grupp rådsherrar som gjorde slut på [[Ingeborg Håkansdotter|hertiginnan Ingeborgs]] makt och i stället tog kung Magnus förmyndarstyrelse i egna händer.Birger skrev den 21 oktober 1326 sitt testamente på [[sätesgård]]en [[Finsta]] i Skederid. Han var på sin tid en av Sveriges största godsägare och säkerligen en av landets rikaste män. Han innehade åtskilliga gårdar i bland annat Uppland, Närke, Småland, Södermanland och Östergötland. Birger Petersson dog 3 april 1327 och begravdes i [[Uppsala domkyrka]].==Gravstenen i Uppsala domkyrka==I [[Uppsala domkyrka#Finstakoret|Finstakoret]] i Nikolaikapellet i norra delen av korets kapellkrans vilar det förnämsta gravmonument vi känner från vår medeltid. Gravstenen har beställts i den nordfranska, nu belgiska staden Tournai, som var berömd för sina konstnärliga arbeten i traktens svarta marmor. Stenen är nu mycket skadad i ytan men den fragmentariskt bevarade ristningen ger ännu ett begrepp om teckningens elegans och sirlighet, utförd i den höggotiska stilens idealiserade manèr, rofylld och monumental och samtidigt med en utsökt förfining i arkitekturens graciöst genombrutna former. Riddarparet vilar med knäppta händer och öppnade ögon, i from begrundan och i den dräkt som var deras i livstiden. Birger Persson bär en ringbrynja från topp till tå och ärmlös vapenrock – det breda bältet kring höfterna bär svärdet och en sköld med två vingar, hans ättevapen. Mellan de sporrklädda fötterna vilar ett hopkrupet lejon, tapperhetens symbol. Fru Ingeborg bär huvudet täckt av en slöja enligt de gifta kvinnornas sed och vid mantel med nedfälld kapuschong över axlarna. Den fotsida klänningen faller i breda veck och ger gestalten dess harmoniska resning. Vid fru Ingeborgs fötter står en liten knähund, trohetens symbol.Både lagmannen och hans hustru räknade med en salig död, och denna förväntan uttrycktes symboliskt i den scen, som upprepas över deras huvuden i baldakinens tornliknande krön: deras själar återgivna som små nakna barn burna i täckelse i fader Abrahams sköte, medan heliga svänger rökelsekar i ömse sidor som lovsång och tacksägelse till den Högste och därmed anger framställningens paradisiska karaktär.Gravstenen är sannolikt beställd av lagman Birger efter hans frus död år 1314, och i de smala sidopartiena av baldakinen har han låtit framställa parets sju barn, alla med utsatta namn, pojkarna vid pappans sida, Petrus, Benedictus och Israel, och flickorna vid mammans sida, Birgitta, Katerina, Margareta och Ingrid. Alla barnen är återgivna i from bedjande ställning, i en ideal tonårsålder, och det är tydligt, att det inte är fråga om porträtt, lika lite som i fråga om föräldrarnas gotiskt idealiserade anletsdrag. Gravstenen ger däremot en genealogisk redovisning av Birger Persson och Ingeborg och deras barn. Birgers vapensköld och de ristade texterna är lika viktiga om inte viktigare än den poetiskt sköna bildframställningen.Runt gravstenens ytterkant löper följande text i gotisk majuskelskrift:  :'''HIC . IACET . NOBILIS . MILES. DOMINVS . BIRGERVS . PETRI . FILIVS . LEGIFER . VPLANDIARVM . ORATE. PRO . NOBIS . ET . EIVS . VXOR . DOMINA . INGIBVRGIS . CVM . FILIIS . EORVM . QVORUM . ANIME . REQVIESCANT . IN . PACE''' :''Här vilar välbördig riddare herr Birger Persson, lagman i Uppland – bedjen för oss – och hans hustru Ingeborg med deras barn, vilkas själar vila i frid.''När gravstenen kom till, var endast tre av barnen i livet: Israel, Birgitta och Katerina.==Familj==Birger Petersson var son till riddaren [[Peter Israelsson (Finstaätten)|Peter Israelsson]]. Birger Petersson var gift första gången med Kristina Johansdotter (Elofssönernas ätt) och andra gången med [[Ingeborg Bengtsdotter (Folkungaätten)|Ingeborg Bengtsdotter]] av [[Folkungaätten]]s lagmansgren.===Barn med Ingeborg Bengtsdotter===#Peter Birgersson. Död ung.#Bengt Birgersson. Död ung.#[[Israel Birgersson (Finstaätten)|Israel Birgersson]]. (Inga nu levande [[släkt|agnatiska ättlingar]].)#Ingrid Birgersdotter. Död ung.#Margareta Birgersdotter. Död ung.#[[Katarina Birgersdotter (Finstaätten)|Katarina Birgersdotter]]. #[[Birgitta Birgersdotter (Finstaätten)|Birgitta Birgersdotter]] (1303–1373) kallad [[heliga Birgitta]].==Referenser==&lt;references/&gt;* [[Michael Nordberg]]: ''I kung Magnus tid.'' Stockholm: Nordstedts, 1995. ISBN 91-1-952122-7.==Litteratur==*[[Yngve Brilioth]], &quot;Birger Petersson&quot;, ''Svenskt biografiskt lexikon'', bd 4, s. 436–439.*[[Bengt Hildebrand]], &quot;Finsta-ätten&quot;, ''Svenskt biografiskt lexikon'', bd 16, s. 51 f.*Jarl Gallén med bidrag av A. Filip Liljeholm, &quot;Finstaätten&quot;, ''[[Äldre svenska frälsesläkter]]'', bd 1:1 (1957), s. 34–38.[[Kategori:Födda 1200-talet]][[Kategori:Avlidna 1327]][[Kategori:Svenska riddare]][[Kategori:Lagmän i Uppland]][[Kategori:Lagmän i Tiundaland]][[Kategori:Finstaätten]][[Kategori:Medeltida personer i Sverige]][[Kategori:Svenska riksråd]][[Kategori:Män]]