[[Fil:RomanesqueElephant.jpg|miniatyr|Bild av en vit krigselefant från 1000-talet, Spanien.]]'''Abul-Abbas''' var den första [[elefant]]en på [[nordeuropa|nordeuropeisk]] jord efter [[romerska riket|romartid]], en [[asiatisk elefant]] som tidigare tillhört en indisk [[raja]]. [[Kalif]]en av Bagdad, [[Harun al-Rashid]], gav denna elefant i gåva till kejsar [[Karl den store]] av [[Frankerriket]] [[801]] e.Kr.Abul-Abbas resa till Europa började med skepp över [[Medelhavet]] som i oktober 801 landade i [[Portovenere]] vid [[La Spezia]] med sin skötare, en [[Jude|judisk]] nordafrikan som hette Isak. Efter att ha tillbringat vintern i staden [[Vercelli]] påbörjades den långa marschen över [[Alperna]] när snön smält. Kejsarens residens i [[Aachen]] nåddes i juli år [[802]]. Abul-Abbas medverkade vid en del imponerande hovceremonier men skickades av någon anledning senare till staden [[Augsburg]] i det sydligare, nuvarande [[Bayern]].[[804]] gjorde kung [[Godfred av Danmark]] revolt mot kejsaren. Han överföll en [[Slaver|slavisk]] handelsplats nära [[Danmark]] och tvångsförflyttade allt folk till sin nybyggda marknadsplats i [[Hedeby]] för att därigenom försäkra sig om handelstullar och ge Danmark större inblandning i nordisk handel. Kejsaren skickade genast en här mot kung Godfred och kallade in sin elefant till krigstjänstgöring. Abul-Abbas var vid denna tid omkring fyrtio år och säkert inte i bästa hälsa, samt icke fullt acklimatiserad till europeiskt klimat. Han avled i [[lunginflammation]] efter att, förmodligen simmande, ha korsat [[Rhen]].[[Kategori:Berömda djur]][[br:Abul-Abbas]][[de:Abul Abbas]][[en:Abul-Abbas]][[es:Abul-Abbas]][[eo:Abul Abbas]][[fr:Abul-Abbas]][[id:Abul-Abbas]][[it:Abul-Abbas]][[nl:Abul-Abbas]][[fi:Abu-l-Abbas (norsu)]]