:''[[Alströmer]] leder hit. Fler personer med det namnet, se [[Alströmer (olika betydelser)]]''[[Fil:Jonas Alströmer Svenska industriens män.jpg|miniatyr|Jonas Alströmer]]'''Jonas Alströmer''', (före adlandet Alström) född [[7 januari]] [[1685]] i [[Alingsås]], död [[2 juni]] [[1761]], var en av den [[industriella revolutionen]]s förgrundsfigurer i [[Sverige]]. Han importerade såväl [[maskin]]er som kunnande från utlandet och grundade flera [[företag]], bland annat [[Alingsås manufakturverk]]. Jonas Alströmer var [[1739]] en av de sex grundarna av [[Kungliga Vetenskapsakademien]] vid dess instiftelse.Mest känd är mångsysslaren Alströmer för sitt stora intresse för [[jordbruk]]; han populariserade odlandet av [[potatis]] som [[livsmedel]] och tog även fram nya metoder därvidlag.Han är också känd som ''de svenska slöjdernas fader.''==Biografi==[[Fil:Bysten av Jonas Alströmer på Stora torget i Alingsås, den 8 maj 2006. Den uppfördes av Aron Sandberg och invigdes den 2 juni 1905.JPG|miniatyr|Byst av [[Aron Sandberg]] visande Jonas Alströmer på Stora torget i [[Alingsås]]]]Jonas Alströmer var son till [[borgare]]n Tore Karlsson i Alingsås och Annika Gislesdotter, vars far Gisle Björnsson likaså var borgare. Alströmers föräldrar var fattiga, så han var tvungen att lämna hemmet tidigt och försörja sig själv. Han fick därför mycket lite skolundervisning. Han arbetade som bodgosse i [[Eksjö]], renskrivare och i [[Ryssvågen]]. År 1707 följde han med sin vän Alberg till [[London]] för att hjälpa denne att starta en affär. 1710 övertog han affären och skötte den framgångsrikt.1709 blev han borgare i London och naturaliserad engelsman. Han lade märke till den stora skillnaden mellan Englands och Sveriges industriella utveckling. Då tänkte han att man i Sverige borde införa eller återupprätta de näringar som var viktigast för rikets välstånd.När [[Karl XII]] återkommit från [[Turkiet]] begav sig Alströmer (1715) till [[Göteborg]] och erbjöd sig att arbeta för kungen. Här stannade han i två år och använde tiden till att, genom resor i [[bergslag]]erna och till de främsta städerna, lära känna landets förhållanden och produkter. Därefter reste han genom norra [[Tyskland]] till [[Nederländerna]] och bodde två år i [[Amsterdam]] för att lära känna detta lands handel och industriella arrangemang. År 1719 återvände han till England och reste till norra Englands viktigaste industristäder. Han fick också i uppdrag att inkassera de pengar som [[Storbritannien]] i det nyligen uppgjorda fredsfördraget hade förbundit sig att betala till Sverige.Sedan Sverige efter Karl XII:s död slutit fred med sina många fiender, ljusnade utsikterna för genomförande av Alströmers planer. 1723 återvände han till Sverige via [[Frankrike]]. Nu startade han ett manufakturverk i [[Alingsås]]. De första väveriarbetarna lejdes i Frankrike och Nederländerna. Fastän utförsel av maskiner, redskap och råmaterial var strängt förbjudet, lyckades han i Nederländerna lasta ett fartyg med sådana varor. Efter stora svårigheter med myndigheter och fabrikanter, som försökte hindra exporten, lyckades han skaffa maskiner även från England.[[Fil:Alströmer på Lilla torget i Göteborg den 19 december 2004.JPG|miniatyr|Jonas Alströmer, skulpterad av [[John Börjeson]] [[1905]], står vid Lilla torget i [[Göteborg]].]]Alströmers stora planer var nära att stranda på grund av penningbrist, men med finansiering huvudsakligen från värmländska  bruksägare, lyckades han 1725 bilda ett bolag. Vid 1726 års riksdag togs flera beslut som var viktiga för att företaget skulle kunna verka. [[Fredrik I|Konung Fredrik]] gick själv in som delägare i företaget. Vid ett besök i Alingsås, när verksamheten kommit igång, lät han hela sin betjäning klä upp sig med de nya alstren från Alströmers företag.Detta blev grundvalen för den svenska industrin. I Alingsås, vars folkmängd inom kort växte från 300 till 1&amp;nbsp;800 invånare, upprättades tid efter annan [[kläde]]s-, [[fris]]- och yllevävstolar, [[bomull]]sväveri, [[vadd]]makeri, spinnerier för [[ull]], [[kamelhår]], [[silke]], [[lin]] och bomull, stora ylle- och silkesfärgerier, [[kattun]]s-tryckerier med flera verk. De utländska mästare som Alströmer hade fört med sig undervisade efter hand ett stort antal svenska lärlingar. Genom dessa spreds yrkesfärdigheten också till andra städer.Det var inte bara i England och Nederländerna som Alströmer hade problem för sina textila ambitioner. Göteborgs köpmän befarade att de skulle drabbas av minskad lönsamhet, om Sverige kunde tillverka mångt och mycket inom sina egna gränser och därmed minskade importen. Köpmännen i Göteborg gjorde vad de kunde för att motarbeta Alströmer.Tillväxten av industrin var mycket god och 1754 var redan 14&amp;nbsp;000 och sju år senare 18&amp;nbsp;000 personer var sysselsatta vid väverierna. Värdet av de exporterade slöjdvarorna uppgick till 50 [[tunna|tunnor]] [[guld]], varav två tredjedelar blev inkomst till staten. En viktig orsak till framgången var att Alströmer så långt möjligt använde sig av inhemska råvaror. För detta ändamål ägnade han särskild uppmärksamhet åt [[får]]aveln och importerade avelsfår från England och [[Spanien]]. På [[kungsgård]]en [[Höjentorp]] inrättades ett stam[[schäferi]]. För bomullstygs- och klädesfabrikationen infördes från Nederländerna många olika färgväxter, som Alströmer lät utplantera på sina gårdar.För att värna om den gryende industrin tog Alströmer efter det engelska mönstret och fick igenom ett omfattande skyddsnät, som bl a lade hög [[tull]] på, eller helt förbjöd import av vissa konkurrerande varor. Han inrättade en särskild [[manufaktur]]fond, där fabrikanterna kunde få räntefria lån. Ibland kunde uppmuntrings[[gratifikation]]er delas ut för att främja export.I syfte att sätta fart på affärerna bildade Alströmer flera [[handelskompani]]er, och han genomdrev viktiga [[handelsfördrag]] mellan Sverige och en del andra länder.Han såg också till att ett [[sockerraffinering]]sverk anlades i Göteborg och på [[Kungsholmen]] i [[Stockholm]] anlades det första engelska [[garveri]]et i Sverige. Han ägnade sig också åt [[järnförädling]] och populariserade odlingen av [[potatis]] och [[tobak]] i Sverige. Det är dock en myt att det var Alströmer som införde potatisen då det redan innan Alströmers födelse växte potatis i [[Uppsala botaniska trädgård]].Genom den av Alströmer upplivade industrin bringades Sveriges [[handelsbalans]] från ett betydande underskott till ett överskott av fyra miljoner [[daler silvermynt]]. Redan på hans egen tid riktades klander mot honom för att hans anläggningar var alltför mångskiftande, och att en del av dem endast genom konstlade medel kunde hållas i gång. Men i sin helhet hade ändå Alströmers verksamhet stor positiv betydelse för den svenska industrins grundande och tidiga utveckling.Alströmer var från 1731 gift med Margareta [[Clason]], dotter till brukspatronen Johan Clason, och fick fem barn med henne, däribland två söner som upphöjdes till friherrar. Han gifte som sig 1741 med Hedvig Elisabeth Paulin, dotter till handlanden Elias Paulin, och fick tre barn i det äktenskapet.==Bibliografi==*''Den svenska vårdande fåraherdens trogne vägvisare'' (1727)*''Fåraherdens hemliga konster'' (1733)*''Beskrifning på de brabantska mält- och torkhusen'' (1741)*''Försök till boskapsafvelns förbättring genom goda hannars införskaffande från utrikes orter''  (1743)*''Om Sveriges välstånd, om det vill'' (1745)*''Om schäferiernas nytta'' (1759)==Övrigt==Alströmer bidrog till stiftandet av Vetenskapsakademin år 1739 och anlade i Alingsås ett bibliotek, ett naturhistoriskt museum och en modellkammare. År 1736 föddes sonen [[Clas Alströmer]]. År 1738 blev han överuppsyningsman över schäferistaten, 1739 [[kommerseråd]], men fick den därmed förenade lönen först 1747. 1748 Riddare av [[Nordstjärneorden]]. Adlades 1751. Det var då han antog namnet Alströmer från att tidigare ha kallat sig Alström. Alströmer dog 2 juni 1761 på grund av slaganfall. Gymnasieskolan i Alingsås ([[Alströmergymnasiet]]) är uppkallad efter honom.==Hedersbetygelser==Till Alströmers ära utgavs vid flera tillfällen minnesmynt. 1756 beslöt ständerna att en byst av honom skulle ställas upp på Stockholms börs. Det blev verkställt 1790.== Externa länkar ==*[http://www.alingsas.se/turism/sidor/guides_jonas.html Alingsås kommun om Jonas Alströmer]==Källor==* Gabriel Anrep, Svenska adelns Ättar-taflor *'''Uppfinningarnas Bok&amp;nbsp;''', band 6, 1875 års utgåva.{{Ugglan|artikel=Alströmer, Jonas|url=http://runeberg.org/nfba/0393.html|datum=1904}}{{STANDARDSORTERING:Alströmer, Jonas}}{{Svenska entreprenörer}}[[Kategori:Avlidna 1761]][[Kategori:Födda 1685]][[Kategori:Personer under frihetstiden]][[Kategori:Svensk adel]][[Kategori:Personer inom Sveriges näringsliv]][[Kategori:LVA]][[Kategori:Män]][[Kategori:Svenska agronomer]][[Kategori:Personer i Göteborgs historia]][[Kategori:Personer från Alingsås]][[de:Jonas Alströmer]][[en:Jonas Alströmer]][[is:Jonas Alströmer]][[it:Jonas Alströmer]][[hu:Jonas Alströmer]][[no:Jonas Alströmer]][[pt:Jonas Alströmer]]