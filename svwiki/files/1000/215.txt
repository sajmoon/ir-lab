{{Coord|57|25|31.16|N|15|7|13.33|E|type:landmark|display=title}} '''Byestads gravfält''' ligger i [[Vetlanda socken]] och är [[Småland]]s största [[gravfält]]. Det dateras till [[yngre järnåldern]]. Gravfältet består av 326 synliga [[gravskick|gravar]] men de har ursprungligen varit fler. Områdetligger i östra utkanten av [[Vetlanda]]s tätortsområde i både öppen terräng och i skogsmark. Det sträcker sig från Byestad i nordost till Bäckseda i sydväst och binds samman av [[Emån]]. Genom vägdragningar, [[grustäkt]] och odling har gravfältet minskat i omfattning. Idag består gravfältet av 144 [[gravhög]]ar, 172 runda [[stensättning]]ar, 6 [[klumpsten]]ar, 6 [[treudd (arkeologi)|treuddar]] och en mycket ovanlig sexuddig anläggning. Den största gravhögen är 16 meter i diameter och 1,6 meter hög. Sexudden är 38 meter i diameter och har omkring 15 meter långa uddar. I mittpartiet är den 1,6 meter hög.Byestad ligger i [[Östra härad]] i [[Njudung]] som är ett av de gamla småländska folklanden med anor i förhistorisk tid.== Externa länkar ==*[http://www.fmis.raa.se/cocoon/fornsok/search.html?province=Sm&amp;parish=677&amp;category=1&amp;monumentType=11412&amp;tab=3&amp;page=1&amp;objektid=10067700530001&amp;extent=497313.37493757106,6361352.277162132,513968.88677692803,6368125.606837868&amp;layers=Sverige;Fornl%C3%A4mningar%20geometrier;Fornl%C3%A4mningar%20symboler;Fornl%C3%A4mningar%20markering;&amp;overview=0 FMIS Vetlanda 53:1], [[Riksantikvarieämbetet]].[[Kategori:Fornminnen i Småland]][[Kategori:Vetlanda kommun]][[Kategori:Gravhögar i Sverige]][[Kategori:Fornminnen från järnåldern i Sverige]]