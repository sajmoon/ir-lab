'''Syster Marianne''', ''Marianne Nordström'', född [[17 september]] [[1925]] i [[Kodaikanal]], [[Tamil Nadu]], [[Indien]], är en [[Sverige|svensk]] konstnär och [[Svenska Kyrkan]]s första [[nunna]]. Hon är dotter till civilingenjör Egon Nordström (1890-1974) och hans maka, [[friherrinnan]] Inez [[von Otter]] (1892-1978), missionär i [[Indien]].Syster Marianne är uppvuxen  i [[Eskilstuna]]. Efter novitiat som ordenssyster från [[1948]] hos [[Order of the Holy Paraclete]] i St Hilda's Priory i [[Whitby]] i [[England]], återvände hon till Sverige och avgav [[klosterlöfte]]n inför kyrkoherde [[Gunnar Rosendal]] i [[Osby kyrka]] på [[pingstdagen]] [[6 juni]] [[1954]].  Den då konstituerade [[orden]] fick namnet ''Den helige Andes orden'' och med tiden sökte sig ytterligare kvinnor dit och upptogs som nunnor. Sedermera ställdes orden enligt kyrklig praxis under en biskoplig visitator; nunnorna kallas ''[[Helgeandssystrar]]''. Efter en tid i [[Uppsala]] flyttade klostret till [[Alsike]] där det, intill [[Alsike kyrka]], legat sedan dess. År 1990 erkände det svenska biskopsmötet klosterlivet som en legitim del av kyrkans liv.Syster Marianne har aktivt deltagit i den svenska [[flykting]]debatten och sedan [[1978]] gömt personer, vars [[asyl|ansökan om asyl]] avslagits, i [[Alsike kloster]]. Den 24 november [[1993]] blev klostret mycket uppmärksammat efter en kritiserad [[polisrazzia]], där polisen försökte få tag på undangömda asylsökande som hotades av [[avvisning]]. Från klostrets sida menade man att svenska [[stat]]en inte tillfredsställande utrett dessa personers ärenden, samt att de riskerade livet om de tvingades lämna riket.==Konstnärlig verksamhet==Hon har varit aktiv som konstnär och har utfört målningar eller korfönster i [[Gode Herdens kapell|Den Gode Herdens kapell]] i [[Ulleråker]] och i [[Gunnarsbyns kyrka|Gunnarsbyns]], [[Björklinge kyrka|Björklinge]] och [[Hagfors kyrka|Hagfors]] kyrkor, liksom i [[Seljansborgs kyrka]] och [[Högbo kyrka]] i [[Sandviken]]. Hon har också varit aktiv som bokillustratör.==Litteratur==*Gunnar Rosendal, ''Kyrka och ordensliv'', 1954*[[Sven-Erik Brodd]], ''Evangeliskt klosterliv i Sverige'', 1972*''Sändebrev till Sanct Nicolai vänkrets''.== Externa länkar ==*[http://www.svenskakyrkan.se/knivsta/Alsike/kloster/helgeand.htm Alsike församlings webbplats]*[http://home.swipnet.se/alsike_kloster/ Alsike klosters webbplats]{{STANDARDSORTERING:Marianne, syster}}[[Kategori:Personer i Svenska kyrkan]][[Kategori:Ordensfolk från Sverige]][[Kategori:Svenska konstnärer]][[Kategori:Personer från Eskilstuna]][[Kategori:Kvinnor]][[Kategori:Födda 1925]][[Kategori:Levande personer]][[Kategori:Svenska nunnor]]