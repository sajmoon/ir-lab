Den första riktiga [[Elefant|elefanten]] kom till [[Sverige]] [[1804]], en ung [[Asiatisk elefant|asiatisk elefanttjur]] från dåvarande [[Ceylon]], tillhörig [[Jean Baptiste Gautier]]. Gautier hade köpt elefanten i [[London]] och kom via [[Preussen]], [[Polen]], [[Ryssland]] och [[Finland]] till Sverige med sin familj, sin medhjälpare Anton Agazzi och sitt [[menageri]] till [[Stockholm]] hösten [[1804]]. De logerade i en [[barack]] vid [[Brunkebergstorg]], möjligen vid nuvarande [[Elefanten (kvarter)|kvarteret Elefanten]] och allmänheten inbjöds att komma och bese den och de andra djuren.==Ur Årstafruns dagbok==Den [[13 november]] [[1804]] hade elefanten visats så mycket att den fick en veckas paus. Bland berömda besökare finns bl.a. ''Årstafrun'', [[Märta Helena Reenstierna]], vars [[dagbok]] är bevarad. Den [[25 februari]] [[1805]] reste hon med sin son Hans Abraham in till stan med hästdragen släde för att bese elefanten, ''&quot;som var ett förunderligt kreatur. han var docka blott en unge, ehuru mot andra Djur vi sett, ganska stor. Dess tänder voro cirka 3 qvarter långa (ca 45 cm), 1 ½ tum i diamethre (ca 4cm). Han gjorde flera konster, hvartill han kommenderades på franska. Jag klappade honom på snabeln, låret och svansen. Han uplyfte Hans Abraham och åt utur våra händer. Dess ögon voro små men eldiga. Dess fötter hiskeligt stora.&quot;''==Upploppet i Skänninge [[1806]]==[[File:Rådhuset i Skänninge, juni 2005.jpg|mini|Skänninge rådhus]]Efter att elefanten visats i Stockholm i nästan två år turnerade Gautier runt i Sverige med sitt menageri. Elefanten som drogs på en vagn dragen av 8 par hästar och i augusti [[1806]] nådde man [[Skänninge]]. Agazzi fick stalla upp elefanten i en sal i rådhuset, och hit inbjöds allmänheten. Tydligen blev det långa köer och man tyckte, att det var dyrt att se den. Irritationen kulminerade, när någon började kasta sten på rådhusfönstrena och även träffade Skänninges [[borgmästare]] i huvudet. Borgmästaren räddade sig med hjälp av [[komminister]] [[Sundelius]] och fick fri lejd bort, medan folk tog sig in till elefanten, tog tillbaka 60 [[riksdaler]] av Gautier och tvingade Agazzi att ge gratis föreställningar. Borgmästaren rekvirerade 20 militärer och lyckades få lugn den andra dagen. [[Landshövding]]en i [[Linköping]] [[Fredrik Georg Strömfelt]] skickade [[lagman]] [[Morath]] till Skänninge för att hålla förhör med [[magistraten]]. I sin skrivelse till [[Justitiekanslern (Sverige)|justitiekanslern]] berättade han senare om magistratens ovilja att klarlägga fallet, eftersom allmogen hotat att bränna Skänninge, om det ledde till åtal. Det blev ingen rättegång.Gautier och elefanten hamnade sedan i [[Danmark]]; elefanten lär ha dött under belägringen av Köpenhamn [[1807]] och visades sedan uppstoppad av Gautier på ett torg i [[Köpenhamn]].== Litteratur ==* Wåhlberg, P.A.: ''Cirkus i Sverige,'' 1992, ISBN 91-7798-591-5* Karlbom, Rolf: ''Hungerupplopp och strejker 1793-1867 : en studie i den svenska arbetarrörelsens uppkomst'' (Lund, 1967) ''(om Skänningeincidenten)''== Vidare läsning ==* Gustafsson, Martin: [http://lup.lub.lu.se/luur/download?func=downloadFile&amp;recordOId=1329948&amp;fileOId=1329949 Elefantupploppet i Skänninge : om händelserna på Olofsmässo första marknadsdag den 11 augusti 1806], Examensarbete för kandidatexamen LU 2006[[Kategori:Berömda djur]][[Kategori:Elefanter]]