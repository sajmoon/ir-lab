{{coord|59|19|33.28|N|18|4|24.16|E|region:SE|display=title}}[[File:Skomakare-Källaren.jpg|miniatyr|Skomakare-Källaren 1903]]'''Skomakare-Källaren''', ''Café och Restaurant'' låg på hörnet [[Slottsbacken]] / [[Bollhusgränd]] mitt emot [[Stockholms slott|Kungliga slottet]], [[Stockholm]], fram till 1903. Namnet hade krogen eftersom [[skomakareämbetet]] hade huset som [[ämbetslokal]]. Café och matsal var utsmyckade med [[pilaster|väggpilastrar]] och hade ett vackert [[kassettak]]. Restaurangen lär ha haft totalt 28 rum, de flesta sannolikt ganska små.'''Lilla Skomakar-Källaren''', även kallad ''Bakfickan'' hade ingången vid Bollhusgränd. Utanför hängde en skylt med [[vinlövskrans]], som sägs härstamma från början av 1700-talet, då [[källaren Druvfan]] låg här och senare även [[källaren Draken]]. Skomakare-Källaren var populär och hit kom framförallt småborgare, kontorister och affärsmän. En annons från 1874 visar att man då hade morgon- och kvällsservering enligt matsedel. Ville man ha en sexa brännvin till kostade det från 75 öre och uppåt. Klockan 13.00 – 18.00 kunde man få middag i form av ''[[table d'hôte]]'', som bestod av ''[[brännvinsbord]]'' och tre rätters mat. Priset för detta var 1 riksdaler riksmynt. Skomakare-Källaren ansågs som &quot;ett av huvudstadens trivsammaste näringställen&quot; för att citera en rad ur kapitlet Slottsbacken och Storkyrkan i boken ''Stockholmsliv'' av [[Staffan Tjerneld]]. Ända fram till 1850-talet låg mot Bollhusgränd också ''Sko-Magasinets'' små bodar eller &quot;skolådor&quot; som de kallades, där mindre [[mästare]] höll till. Sedan 1997 finns [[Myntkabinettet]] i detta gamla anrika hus och krogen har även återuppstått med namnet [[Myntkrogen]] och nu är väggarna dekorerade med förstoringar av sedelmotiv.==Se även==* [[Skomakargatan]][[Kategori:Stockholms historia]][[Kategori:Restauranger i Stockholm]][[Kategori:Historiska verksamheter i Gamla stan]][[Kategori:Företag upplösta 1903]][[Kategori:Nedlagda kaféer i Sverige]]