{{coord|55|20|13|N|13|21|34|E|type:landmark|display=title}}[[Fil:Smygehuk hamnen.jpg|miniatyr|Hamnen]][[Fil:Smygehuk-1.jpg|miniatyr|Avstånd till några olika platser]]'''Smygehuk''' är en hamn och ett fiskeläge på [[Skåne]]s sydkust i [[Trelleborgs kommun]], nära [[Smygehamn]].Smygehuk är [[Sverige]]s och den [[skandinaviska halvön]]s sydligaste udde och är ett av sydkustens mest besökta turistmål med över 300 000 besökare från när och fjärran varje sommar. Platsen är känt för sitt café, fiskrökeri samt ett av Sveriges främsta båtbyggerier med inriktning mot bland annat träbåtar. Smygehuk är en plats där det bott människor sedan urminnes tider. Det lilla fiskeläget som utgör ursprunget till Smygehamn har funnits här sedan 1600-talet. Smyge fiskeläge beboddes 1877 av 16 fiskare. 1962 fanns omkring 35 fiskare med sju storbåtar verksamma i Smyge. Hamnen som byggdes på 1920-talet var från början ett kalkbrott. Nu är det en av 3 gästhamnar i Trelleborgs kommun. Tidigare lade fartygen till ute på redden och lastades och lossades med hjälp av pråmar från långa stenbryggor. Vid hamnens västra del ligger små fiskebodar eller hoddor, som de kallas här, där fiskarna förvarar sina redskap. Här finns också ett uppskattat fiskrökeri.Länge bröt man kalk i området kring Smygehamn. Landskapet visar fortfarande spår efter brytningen. Kalkbrytning och bränning i mer industriell omfattning kom troligen igång omkring 1860. 1954 lades verksamheten ner på grund av dålig lönsamhet. Kalken användes till mur- och putsbruk, till att vitmena husen och även vid sockerframställning. Bränningen skedde i så kallade kupolugnar för periodisk drift. Sammanlagt var 10 ugnar i bruk. Nio av ugnarna finns bevarade, den äldsta av dessa är från mitten av 1800-talet. Den byggdes av tysken Herman Wendt och ligger mellan hamnen och Köpmansmagasinet. De övriga finns norr om Smygehamn.Det gamla Köpmansmagasinet byggdes i början av 1800-talet och var en av fyra handelsgårdar i Smygehamnstrakten. Ryktet säger att magasinet användes som smugglarnäste under Napoleonkrigen. Än idag påminner magasinet om Smygehamnsskepparnas storhetstid men numera hyser det turistbyrå, konst- och hantverksutställningar, café och evenemang under hela sommaren. Här ordnas allt från växtloppis och musikkvällar till veteranbilsträffar hela sommaren. På bottenvåningen finns förutom café och turistbyrå en hantverksutställning med lokala konsthantverk. En trappa upp hittar besökaren ett öppet, ljust våningsplan där olika konstutställningar avlöser varandra hela sommaren.Vid hamnen står [[Axel Ebbe]]s staty ''Famntaget''. Statyn avtäcktes den 27:e maj 1930 och stod då placerad nedanför restaurang Solfjädern i Trelleborgs hamn. Restaurangen revs på 70-talet och statyn flyttades till sin nuvarande plats. Vem som stod modell för statyn offentliggjordes inte men det är allmänt känt att det var Birgit Holmquist, dotter till dåvarande disponenten på Trelleborgs Gummifabrik AB, Albert Holmquist. Hon gifte sig med en tysk baron och flydde till Mexiko när nazisterna kom till makten i Tyskland. I Mexiko födde hon en dotter som blev mor till den amerikanska filmskådespelerskan [[Uma Thurman]].&lt;ref&gt;1997: ''Släkthistoriskt Forum nr 3''. http://www.genealogi.se/shf9731.htm&lt;/ref&gt;&lt;ref&gt;20 juli 2006: Sydsvenskan. http://www.sydsvenskan.se/kultur-och-nojen/article173376.ece&lt;/ref&gt;Smygehuks fyr, byggd 1883, är ett 17 m högt torn byggt i järn. Efter att ha varit släckt i 25 år tändes den åter 2001 och vägleder numera fritidsbåtar och lokala fiskare runt udden. Fyren bjuder på en hänförande utsikt över havet och slätten. Den gamla fyrvaktarbostaden är ombyggd till vandrarhem och i det gamla mistlurshuset arrangeras bl a konstutställningar.  Vid hamnen finns en skylt med avståndsangivelser till några [[Alfabetisk lista över huvudstäder i Europa|europeiska  huvudstäder]] och till [[Treriksröset]]. Skylten ger åskådaren en känsla av att vara i [[Sverige]]s periferi men nära [[Europa]], då det till exempel är närmare till [[Berlin]] än till [[Stockholm]]. Skylten har den [[21 maj]] [[2007]] kompletterats med en utkiksplats och en kompassliknande avståndsvisare i sten.Växt- och djurlivet runt udden präglas av den kalkrika marken. På stranden ligger mängder av klappersten, som vaskats fram ur den kalkrika  berggrunden. Du kan också hitta fossil som är förstenade rester av sjöborrar som levde för närmare 100 miljoner år sedan. Växter som trivs i den kalkrika jorden är arter som backanis, väddklint och trifft. Norr om hamnen finns ett kärr där orkidéerna majnycklar och ängsnycklar trivs. I kärret hittar du också salamander, grodor och paddor och den starkt hotade strandpaddan. På strandängarna mellan Böste och hamnen i Smyge finns en unik population av huggorm, troligen den enda kvarvarande längs Skånes sydkust. Huggormarna är fridlysta.== Externa länkar ==*[http://www.smygehuk.com Turistinformation om Smygehuk]*[http://www.smygehukhostel.com/ Smygehuks vandrarhem]== Källor ==&lt;references/&gt;{{Commonscat}}[[Kategori:Orter i Trelleborgs kommun]][[Kategori:Sveriges geografiska ytterpunkter]][[Kategori:Fiskelägen]][[Kategori:Fyrar i Sverige]][[da:Smygehuk]][[de:Smygehuk]][[en:Smygehuk]][[nl:Smygehuk]]