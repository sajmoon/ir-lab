[[Fil:Lysmugg.jpg|200px|miniatyr|En reklammugg som gick att köpa av Lysator]]'''Lysator''' är en datorförening för studenter, anställda och [[alumn]]er vid [[Linköpings universitet]], grundad i mars 1973, vilket gör föreningen till Sveriges äldsta akademiska datorförening. Namnet var ursprungligen en sammandragning av ''Linköpings Y-studenters Sektions datorförening'', där Y är bokstavsbeteckningen för utbildningsprogrammet för [[Teknisk fysik och elektroteknik]] (utbildningsprogrammet för Datateknik, D, grundades först 1975), men föreningen har från starten varit fristående från sektioner och studentkår. Föreningen grundades för att kunna stå som mottagare för donationen av en begagnad dator modell D21 från [[Datasaab]]. Sedan starten har liknande donationer stått för utrustningen, universitetet för lokaler och elektricitet, medlemsavgifterna för omkostnader och medlemmarna själva för aktiviteterna.Föreningen har under årens lopp hållit till i olika lokaler. Numera håller föreningen till i ett uppehållsrum (vid namn ~ eller [[Tilde (tecken)|tilde]]) i B-huset och i en datorhall (foo) i G-huset på [[Campus Valla]]. Föreningen har också planer på att rusta upp den vindskupa som föreningen hyr i stadsdelen [[Ryd, Linköping|Ryd]] och göra även denna till uppehållslokal istället för förråd.Inom föreningen har medlemmarna drivit ett stort antal projekt, många av banbrytande karaktär, däribland hemdatorn LYS-16 (1975) och bredbandsnätet Rydnet (1992). Lysator startade [[Sverige]]s första [[webbserver]] i [[februari]] [[1993]], vilket var bland de 10-15 första i världen. Några andra uppmärksammade projekt som drivs inom föreningen är konferenssystemet [[LysKOM]] (numera även använt utanför Lysator, till exempel [[ABC-klubben]]), föreläsningsserien UppLYSning, äventyrsspelen [[SvenskMud]] och [[NannyMUD]] samt de kulturella webbarkiven [http://sf.www.lysator.liu.se/sf_archive/ The Linköping Science Fiction &amp; Fantasy Archive], [http://elfwood.lysator.liu.se/ Elfwood] och [[Projekt Runeberg]].== Se även ==* [[Internets historia i Sverige]]== Externa länkar ==*[http://www.lysator.liu.se/ Lysators webbplats][[Kategori:Dataföreningar]][[Kategori:Linköpings kommun]][[Kategori:LiTH]][[en:Lysator]][[ru:Lysator]]