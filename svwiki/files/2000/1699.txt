'''Språkrådet''', grundat 2006, är [[Sverige]]s officiella [[organ]] för [[språkvård]] och [[språkpolitik]]. Det är en avdelning inom [[myndighet]]en [[Institutet för språk och folkminnen]]. Chef för Språkrådet är professor [[Lena Ekberg]], som är tjänstledig från sitt arbete vid Språk- och litteraturcentrum, Lunds universitet.  ==Verksamhet==Språkrådet arbetar med [[svenska]] och de [[officiellt språk|nationella minoritetsspråken]] [[finska]] och [[romska]] samt med [[svenskt teckenspråk]]. Den viktigaste uppgiften är att &quot;på vetenskaplig grund&quot; (förordning 2007:1181) vara ett stöd för dem som ska använda eller har frågor om dessa språk. Rådet har också till uppgift att följa andra språk i Sverige.Språkrådet har därill till uppgift att samordna arbetet med språket i offentlig verksamhet. [[Myndighet|Myndigheternas]] [[språk]] ska enligt språklagen (2009:600) vara vårdat, enkelt och begripligt. Språkrådet arbetar med att främja [[klarspråk]] - myndighetstexter skrivna på ett vårdat, enkelt och begripligt språk - genom bland annat [[föreläsning]]ar, [[seminarium|seminarier]] och [[konferens]]er samt tidskriften ''Klarspråksbulletinen'' och priset ''Klarspråkskristallen''.Språkrådet utger även [[tidskrift]]en ''Kieliviesti'', och delar ut [[Erik Wellanders språkvårdspris]]. Rådet äger sedan 2007 det Internet-baserade [[lexikon]]et [[Lexin]].==Historik==Språkrådet bildades den [[1 juli]] [[2006]] genom sammanslagning av de tidigare självständiga organen ''[[Sverigefinska språknämnden]]'', ''Svenska språknämnden'' och ''Klarspråksgruppen''. Språkrådet övertog de tidigare organens uppgifter.===Svenska språknämnden===Nämnden för svensk språkvård, som bildades ungefär år [[1944]] och senare bytte namn till Svenska språknämnden, var [[Sverige]]s officiella språkvårdsorgan.Svenska språknämnden följde [[svenska]]ns utveckling i tal och skrift, gav ut [[Ordbok|ordböcker]] och skrivhandledningar som boken ''[[Svenska skrivregler (bok)|Svenska skrivregler]]'' och andra skrifter i språkliga frågor samt tidskriften &quot;[[Språkvård (tidskrift)|Språkvård]]&quot;. Nämnden gav råd i språkfrågor åt myndigheter, [[företag]] och enskilda, medverkade i konferenser och kurser, samarbetade med andra språkvårdande institutioner i Sverige samt verkade för [[Norden|nordisk]] språkförståelse i samarbete med andra [[språknämnd]]er. Nämnden samarbetade också med det halvofficiella organet Tekniska Nomenklaturcentralen, senare [[Terminologicentrum]] (TNC).===Sverigefinska språknämnden ==={{huvudartikel|Sverigefinska språknämnden}}[[Sverigefinska språknämnden]] (''Ruotsinsuomalainen kielilautakunta'') grundades [[1975]] och hade till uppgift att vårda och utveckla det [[Finska|finska språket]] i Sverige, [[sverigefinska]]n. Sverigefinska språknämnden utarbetade svensk-finska ordlistor inom olika samhällsområden och granskade finskspråkiga texter. Vidare utvecklade och vårdade nämnden sverigefinskan genom att bland annat ge rekommendationer och råd till myndigheter, företag och privatpersoner om finska språket, anpassat till svenska förhållanden. Nämnden gav ut språkvårdstidskriften ''Kieliviesti'' samt anordnade språkvårdsseminarier.===Klarspråksgruppen ===Klarspråksgruppen hade sedan [[1993]] [[Sveriges regering|regering]]ens uppdrag att främja språkvårdsaktiviteter hos myndigheterna.== Se även ==* [[Forskningscentralen för de inhemska språken]], som ansvarar för språkvården i Finland== Externa länkar ==*[http://www.sprakradet.se/ Officiell webbplats][[Kategori:Språkvårdande organisationer för Svenska]][[Kategori:Organisationer i Sverige]][[Kategori:Språknämnder]][[Kategori:Terminologi]][[Kategori:Organisationer bildade 2006]][[af:Sweedse Taalraad]][[cs:Jazyková rada (Švédsko)]][[en:Swedish Language Council]][[no:Språkrådet (Sverige)]][[pl:Rada Języka Szwedzkiego]]