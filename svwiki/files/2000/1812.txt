En '''storman''' var en framstående och mäktig man under [[vikingatid]]en och in på [[medeltiden]], ofta en man som ägde mycket [[jord (egendom)|jord]].==Historia=====Tidiga källor===[[Sverige|Svenska]] stormän kallas i tidiga [[latin]]ska källor ''nobiles''. De tillhörde [[ätt]]er med hög social ställning med gamla anor och i ätten ärftlig landegendom (odal). Ofta valdes [[lagsaga]]ns [[lagman]] ur sådan ätt. För deras tidiga härkomst finns inga (av historiker godtagna) belägg. Deras 'adelskap', ett begrepp som tillhör en senare tid, är inte grundat på ett (känt) formellt upptagande i en privilegierad grupp. De kallas därför [[uradel]] (''ur-'' - som har funnits så länge man minns).===Frälsestatus===Senast från år [[1280]] kunde alla i Sverige förvärva [[frälse]]status, det vill säga befrielse från vissa skatter till [[svenska staten|kronan]] mot rusttjänst med stridshäst, vapen och [[rustning]] av fastlagd kvalitet. Från denna tid kan man tala om frälseätter. Frälsestatus kunde dras in när rusttjänsten upphörde, men änkan efter en frälseman hade ett antal års frist tills en ny manlig familjemedlem återupptog tjänsten.Orden ''högfrälse'' och ''lågfrälse'' används för att beskriva ättens relativa betydelse inom riket i en viss tid, men begreppen var okända under medeltiden. Frälsemän titulerades väpnare men kunde dubbas till riddare (miles) och tilltalades då herr (dominus). Riddarens maka tituleras fru (domina). Ställningen var personlig; det fanns inga medeltida 'riddarätter' i Sverige. Titeln riddare uppträder i Sverige på 1270-talet, före Alsnö stadga. Den är som vanligast före 1300-talets mitt och blir därefter allt mer exklusiv. 1497, innan kung Hans genomförde en massdubbning vid sin kröning, fanns i Sverige endast en man med titeln riddare: riksföreståndaren Sten Sture. Detta eftersom en dubbning endast kunde utföras av en kung. Ett annat begrepp som bör undvikas i svenskt sammanhang är [[feodal]]. Svenska stormän och deras likar ägde sina arvgårdar och övrigt land och [[lösöre]] rent privat, inte som ärftlig förläning från någon kung eller [[furste]]. I Sverige avser ''län'' från kronan ett överlåtande av kronans inkomster från ett visst område till en person som gjorde en mottjänst, som längst på personens livstid.Från tidigt 1200-tal har medlemmar ur stormannaätter heraldiska vapen, som idag främst är kända genom [[sigill]] eller från gravmonument. Lägre frälsemän börjar föra heraldiska vapen från sekelskiftet 1300. Vapnen var från början personliga med formaliserades till [[ättevapen]]. Vapnet ärvdes vanligen från farssidan med det var inte unikt att enstaka barn eller hela ättegrenar övertog moderns (dvs. morfaderns) vapen. Kvinnor ärvde vapen och tog inte makens, liksom de inte tog hans namn.Uradel fanns även utomlands. Invandringen under medeltiden kom främst från [[Danmark]], [[Norge]] och [[Tyskland]]. [[Kategori:Titlar]][[Kategori:Adel]]