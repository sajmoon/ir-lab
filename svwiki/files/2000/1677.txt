'''Karl ''Stellan'' Gabriel Mörner''', född [[3 februari]] [[1896]] i [[Örebro]], död [[1 februari]] [[1979]], var en svensk [[konstnär]] och [[författare]].Stellan Mörner tillhörde den så kallade [[Halmstadgruppen]] och räknas som en stor [[surrealist]]. Han har bland annat utfört arbeten i [[intarsia]] i rådhuset i [[Halmstad]] och i [[Uppsala]]s stadsbibliotek. Dessutom gjorde han mellan 1946 och 1969 ett tjugotal [[scenografi|scenografier]] för [[Dramaten]], [[Stockholmsoperan]] och andra teatrar i Sverige; nämnas bör scenografin till föreställningar av [[William Shakespeare|Shakespeares]] ''Trettondagsafton'' 1946 och [[August Strindberg|Strindbergs]] ''Dödsdansen'', 1969. Efter akademiska studier i [[konsthistoria]] började han måla 1922. Han studerade för [[Ryssland|ryssen]] Schoukhaieff i [[Paris]] 1923-25 och gick på [[Konsthögskolan i Stockholm]] 1925-28, och hade sin första utställning 1926.Stellan Mörner drogs även till [[teater]]ns värld, där han fördjupade sig i väldiga lyriska och dramatiska skapelser. Dessa inspirerade även hans stafflikonst. Med tiden blev han en av landets främsta [[scenografi|scenografer]], och utförde scendekorationer för bland annat Dramaten, Operan och [[Stockholms stadsteater]].{{Källa behövs||2010-07}}Hans surrealistiska måleri präglas av lekfullhet och romantiskt tillbakablickande, experimenterande, med måleri på träbitar, sten och vrakdelar, med collage och diktbilder, fingertoppsmåleri och handavtryck. Så småningom gled han in i en [[impressionism (måleri)|impressionistisk]], nästan non-figurativ period, och slutade med att återknyta till surrealismens dubbeltydiga rum.Mörner hämtade till stor del sin bildvärld från barndomsminnena på släktgodset Esplunda utanför [[Örebro]]. Som barn upptäckte han på vinden en mängd gamla föremål som satte hans fantasi i rörelse. ==Utbildning==* 1921 - [[fil.kand.]].* 1923 – 1925 studerade han i [[Paris]], bland annat för den ryske målaren [[Schoukaieff]].* 1925 – 1928 [[Konsthögskolan]] i [[Stockholm]], bland annat för [[Carl Wilhelmson]]. ==Utställningar (litet urval)==* 1935 - ''Kubisme-Surrealisme'', internationell konst, Den Frie Udstillning, [[Köpenhamn]]. * 1936 - ''Internationell surrealism'', London. * 1937 – [[London]]. * 1938 - ''Exposition Internationale du Surréalisme'', [[Paris]]. * 1978 - ''Stellan Mörner'' - [[Museet i Halmstad]], [[separatutställning]]. Mörner är bland annat representerad i [[Nationalmuseum]], [[Moderna museet]], [[Göteborgs konstmuseum]] och [[Norrköpings konstmuseum]].==Bibliografi==Stellan Mörner var även en flitig författare. Han gav bland annat ut följande:* ''Från Dada till Dali'', 1936. Tryckt i [[Presens]]. * ''Timmarna innan'', 1948* ''Resa med flaggstång'', 1969* ''Spegel mot mitt liv'', 1969 * ''Det varma kvällsljuset'', 1976 Dessutom skrev han ett flertal artiklar för [[Dagens Nyheter]], [[Konstrevy]] med flera. ==Exempel på verk==* ''Teaterskiss från &quot;En Midsommarnattsdröm&quot;'', 1950-tal. Teaterskiss till programblad i akvarell för uppsättningen &quot;En Midsommarnattsdröm&quot; från 1950-talet. Mörner gjorde scenografin.==Se även==* Ätten [[Mörner]]==Källor==*''[[Sveriges dödbok]] 1947-2006, (Cd-rom), Sveriges Släktforskarförbund''{{STANDARDSORTERING:Mörner, Stellan}}[[Kategori:Födda 1896]][[Kategori:Avlidna 1979]][[Kategori:Svenska konstnärer]][[Kategori:Män]][[Kategori:Personer från Örebro]]