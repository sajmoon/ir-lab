[[Fil:Swedenborgian cross.PNG|miniatyr|Kors för [[The Swedenborgian Church]]]]'''Swedenborgianism''', uppkallad efter [[Emanuel Swedenborg]] (1688–1772), är en [[kristendom|kristen]] rörelse med särskilt fokus på [[monoteism]] och vikten av [[de tio budorden]]. Swedenborg hade en liten men trogen grupp sympatisörer i både [[Göteborg]] och [[London]]. De såg hans lära som inspiration för socialt ansvarstagande och till att handla väl mot andra människor. Ett resultat av hans tänkande var att man i Manchester år 1778 började planera det som skulle komma att bli den [[kooperativa rörelsen]], i första hand för billiga inköp av livsmedel. Ett annat resultat var att [[Carl Bernhard Wasström]] från [[Norrköping]] startade en rörelse för att bekämpa slaveri och slavhandel. Hans ansträngningar ledde till att det brittiska parlamentet 25 mars 1807 beslutade att förbjuda slavhandeln. Ytterligare ett exempel är att Bill Wilson, grundaren av organisationen [[Anonyma Alkoholister]], genom sin hustru Lois Wilson troligen var påverkad av Swedenborgs tankar.== Swedenborgs lära ==[[Fil:Emanuel_Swedenborg_full_portrait.jpg|thumb|right|Emanuel Swedenborg]]Swedenborg menade att hans teologi var en förnyelse av den kristna läran som stelnat dels i läran om tro allena, dels i den andliga ofrihet som katolska kyrkan påtvingat den tidens troende genom att hålla &quot;förnuftet under trons lydnad&quot;.  Grunden för swedenborgianismen hittar man i det stora verket Arcana Coelestia, eller Himmelska hemligheter, publicerat i åtta volymer från [[1749]] till [[1756]]. En stor del av detta arbete tolkar 1. och 2. Mosebok. Allt som [[Bibel|Bibeln]] berättar om har med människans andliga liv att göra, men parallellt relaterar det också till Jesus Kristus. Det var viktigt för Swedenborg att få fram hur [[Jesus Kristus]] stod emot alla frestelser och därmed möjliggjort ett totalt gudomliggörandet av hans mänskliga natur. I Kristus är alltså Gud Människa och Människan Gud.Han menade att vi kan se tre nivåer i Bibeln:* en historisk beskrivning av människor, platser och händelser* en djup, andlig beskrivning av mänskans inre liv* en beskrivning på djupet av gudomliggörandet av Jesu mänskliga natur.=== Äktenskaplig kärlek ===Ett huvudbudskap handlar om den äktenskapliga kärleken. Swedenborg betonar starkt vikten av starka äktenskap. Han fokuserar på samspelet mellan det manliga och det kvinnliga som en särskild kraft i människans existentiella tillvaro. Den äktenskapliga kärleken är en speciell gåva från Gud. Swedenborg såg i äktenskapet en speciell möjlighet för andlig fördjupning hos båda parter.  Enkelt uttryckt representerade mannen i äktenskapet visdomen, medan kvinnan representerade kärleken. Ett starkt äktenskap i detta liv fortsätter i det eviga livet sa han.=== Treenigheten ===Swedenborg ville bevara monoteismen och betonade därför att treenigheten handlar om att Fadern, Sonen och den Helige Ande är ett i Jesus Kristus. Därför är Gud En. Han var därför en stark motståndare till tanken att Gud på samma gång var tre separata personer: Gud Fader, Guds Son och den Helige Ande. Istället betonade han att Guds tre aspekter är som själen, kroppen och verksamheten i en människa. Fadern är själen, Sonen är kroppen, Anden är verksamheten. Jesus Kristus dyrkas i in gudomliga människonatur som Gud, Frälsare och Livgivare av människans ande.=== Tro och kärlek till sin nästa ===Swedenborg menade att tro och kärlek är en enhet. Tron är viktig, men lika viktigt är hur människor lever sina liv; att handla väl mot andra människor. Han var därför emot den lutherska läran att man bara kan frälsas genom tron.Under det tidiga [[1800-talet]] ansågs många präster i [[Svenska kyrkan]], särskilt i [[Skara stift]], luta åt swedenborgianismen. [[Domprost]]en i Skara [[Anders Knös]] hade, troligen självständigt, utvecklat en åskådning som hade stora likheter med Swedenborgs.== Organiserade kyrkosamfund ===== Kyrkor i USA ===[[Fil:Bryn Athyn Cathedral.jpg|thumb|Bryn Athyn-katedralen]]I USA finns det tre Nykyrkliga inriktningar. [[The Swedenborgian Church of North America]] eller [[The Swedenborgian Church]], [[The General Church of the New Jerusalem]] eller [[The New Church]] och [[The Lord's New Church Which Is Nova Hierosolyma]] eller [[The Lord´s New Church]].The Swedenborgian Church har sitt huvudkontor i [[Newtonville]], en förort till [[Boston]], [[Massachusetts]]. Kyrkan beskriver sig själv som ett samfund som tror på Bibeln såsom den är tolkad av Swedenborgs andliga läror. Denna kyrka har en liberal syn på sociala frågor och könsetik. Den är till exempel för prästvigning av kvinnor, homosexualitet och abort.The New Church är en internationell kyrka med säte i [[Bryn Athyn]], Pennsylvania. Man grundar sin tro på Gamla och Nya testamentet och i Swedenborgs teologiska skrifter. Swedenborgs skrifter förklarar den andliga meningen i GT och NT.The Lord's New Church är också en internationell kyrka med säte i Huntingdon Valley, Pennsylvania. Som The New Church bygger man sin tro på GT och NT samt på Swedenborgs teologiska skrifter, som kallas Tredje Testamentet. Man tror att detta Tredje testamente har sin egen andliga mening.=== Kyrkor i Skandinavien ===I Skandinavien finns det två Nykyrkliga inriktningar. Den ena tillhör The New Church och kallas [http://www.nyakyrkan.se Nya Kyrkan]. Den finns i [[Stockholm]], [[Jönköping]], [[Oslo]] och [[Köpenhamn]]. Den beskriver sig själv som en religion med klarhet och förnuft. Den andra inriktningen tillhör The Lord's New Church och kallar sig [[Herrens Nya Kyrka]]. Det finns i [[Stockholm]].=== Kyrkor på andra platser ===Swedenborgianismen har också slagit rot på flera andra kontinenter. I [[Afrika]] har det bildats kyrkor i [[Ghana]], [[Nigeria]], [[Elfenbenskusten]], [[Togo]], [[Benin]] och [[Kenya]]. I [[Sydafrika]] togs Swedenborgs budskap emot redan i början av 1900-talet. Det finns fler anhängare där än i något annat afrikanskt land, både bland ursprungsbefolkningen och bland de vita. De politiska ledarna i Sydafrika har haft nära kontakt med ledarna för Nya Kyrkan.== Externa länkar ==* [http://www.swedenborg.nu/nye/sss_swe/Start.html Skandinaviska Swedenborgsällskapet i Sverige]* [http://www.swedenborgselskapet.no Skandinaviska Swedenborgsällskapet i Norge]* [http://www.swedenborg.org.uk/ Swedenborg Society i UK]* [http://www.swedenborg.com/ Swedenborg Foundation i USA]* [http://www.watchman.org/profile/swedenborgpro.htm Watchman om swedenborgianismen]* [http://www.carm.org/list/swedenborg.htm Pro-kristen, kritisk mot swedenborgianismen]* [http://runeberg.org/revelata/ ''Apocalypsis revelata... Uppenbarelseboken afslöjad''] av Emanuel Swedenborg på [[Runeberg]].org.* [http://www.nyakyrkan.se/ Nya Kyrkan i Sverige][[Kategori:Kristen mystik]][[Kategori:Antitrinitarism]][[Kategori:Philosophia perennis]][[Kategori:Swedenborgianism]][[de:Neue Kirche]][[en:Swedenborgianism]][[no:Swedenborgianisme]][[pl:Swedenborgianie]]