'''Ture Sventon''' är en fiktiv [[privatdetektiv]] och huvudperson i [[Åke Holmberg]]s nio böcker utgivna 1948–1973.==Om Ture Sventon==Ture Sventon har (ibland) problem med att uttala [[bokstav]]en [[S]] eftersom han läspar (enligt boken ''[[Ture Sventon, privatdetektiv (bok)|Ture Sventon, privatdetektiv]]'' hette han egentligen &quot;Sture Svensson&quot; men bytte namn på grund av sin oförmåga att uttala det). Hans favoritsysselsättning, förutom att jaga förbrytaren med de spetsiga skorna, [[Ville Vessla]], är att äta ''temlor'' från ''Rotas'' konditori på [[Tegelbacken]] i [[Stockholm]] som är landets enda som för [[semla|semlor]] året runt. Semlorna skall, enligt Sventon, vara fyllda. När första boken kom ut (1948), fanns det fortfarande bagerier som sålde ofyllda semlor. Ture Sventons kontor ligger på [[Drottninggatan]]s västra sida i hörnet mot [[Jakobsgatan]]. Kontoret förestås av den kompetenta sekreteraren [[fröken Jansson]]. Ture Sventon har också mycket höga tankar om sig själv. Typiska Sventon-uttryck är &quot;Ständigt denna Vessla!&quot;, &quot;Använd pitolerna bara i nödfall!&quot; och &quot;Det är för tidigt att yttra sig om den saken ännu!&quot;.I första boken ''Ture Sventon, privatdetektiv'' (1948), lyckas han fånga Ville Vessla och dennes medhjälpare Oxen, med hjälp av en [[flygande matta]] som han köpt av [[Herr Omar]].Totalt skrev Holmberg nio böcker, varav en novellsamling, om denne specielle detektiv. Läspningen, temlorna och den flygande mattan förekommer dock endast i de första tre böckerna. Ture Sventons medhjälpare, den alltid artige och lugne Omar, är dock med i flera av böckerna, och ofta medverkar också ett par barn som hjälper den store detektiven att lösa fallet. Omar talar med ett artigt tonfall och tenderar att formulera sig på ett sätt som väcker stor munterhet. Exempelvis inleder han ofta sina kommentarer med &quot;Det vore för mig en oförtjänt stor ära att...&quot;. Bokillustrationerna gjordes av [[Sven Hemmel]], som också gjorde den [[tecknad serie|tecknade serien]] om Sventon; samtliga böcker utom novellsamlingen ''[[Ture Sventon i spökhuset]]'' har blivit tecknade serier och gått som sådana i ''[[Kamratposten]]''.De fyra första böckerna var underlag för [[Ture Sventon, privatdetektiv (film)|en filmatisering]] 1972, i regi av [[Pelle Berglund]] och med [[Jarl Kulle]] i huvudrollen som Ture Sventon. En senare filmatisering är [[Ture Sventon, privatdetektiv (julkalender)|TV:s julkalender 1989]], då [[Helge Skoog]] spelade Sventon. Han upprepade rollen i långfilmen [[T. Sventon och fallet Isabella]] från 1991. 2005 sändes en radioteaterversion av ''[[Ture Sventon i öknen]]'' i regi av [[Hans Klinga]] och med [[Johan Rabaeus]] och [[Rikard Wolff]] i huvudrollerna som Sventon respektive Omar.Minst en Ture Sventon-bok är översatt till norska, holländska, engelska (under namnet Tam Sventon) och tyska (under namnet Teffan Tiegelmann = Stephan Siegelmann).På [[Bok- och biblioteksmässan]] i [[Göteborg]] delas varje år priset [[Temmelburken]] ut till en deckarförfattare för ungdomar som utmärkt sig. Det är döpt efter Ture Sventons älskade temmelburk, för förvaring av temlor vid resor. Enligt föreningen som delar ut priset är skillnaden mellan temlor och semlor, att temlor kan ätas året om.==Böcker==Första årtalet hänför sig till bokpubliceringen, det andra till när den tecknade serien började publiceras i [[Kamratposten]]. De tre första serieepisoderna förekom även i ''[[Husmodern]]'' 1950–1951. ''Ture Sventon på nya äventyr'' (1964) är en samlingsvolym bestående av ''Ture Sventon i Paris'', ''Ture Sventon i Stockholm'' och ''Ture Sventon och Isabella''.* ''[[Ture Sventon, privatdetektiv (bok)|Ture Sventon, privatdetektiv]]'' (1948, 1968 under titeln ''Ture Sventon och hans flygande matta'')* ''[[Ture Sventon i öknen]]'' (1949, 1969 under titeln ''Ture Sventon reser till öknen'') I vilken Sventon söker efter ett stulet kylskåp vid namn Nordpolen.* ''[[Ture Sventon i London]]'' (1950, 1970) I vilken Sventon reser till London för att förhindra kidnappningen av en värdefull Angorakatt.* ''[[Ture Sventon i guldgrävarens hus]]'' (1952) Radiomanus. I princip omöjligt att få tag på antikvariskt.* ''[[Ture Sventon i Paris]]'' (1953, 1971) I vilken Sventon far till Paris för att lösa mysteriet med de försvinnande slotten.* ''[[Ture Sventon i Stockholm]]'' (1954, 1974) I vilken Sventon jagar Stora Nysilverligan.* ''[[Ture Sventon och Isabella]]'' (1955, 1972) I vilken Sventon letar efter en försvunnen cirkushäst.* ''[[Ture Sventon i spökhuset]]'' (1965, ej serie) Fem noveller om Ture Sventon.* ''[[Ture Sventon i varuhuset]]'' (1968, 1975) Sventon letar efter Vesslan i ett varuhus.* ''[[Ture Sventon i Venedig]]'' (1973, 1973) Sventon jagar en fasadklättrare i Venedig.==Filmatiseringar==*[[Ture Sventon, privatdetektiv (film)|Ture Sventon, privatdetektiv]] (film, 1972)*[[Ture Sventon, privatdetektiv (TV-serie)|Ture Sventon, privatdetektiv]] ([[Julkalendern i Sveriges Television|julkalender]], 1989)*[[T. Sventon och fallet Isabella]] (film, 1991)== Externa länkar =={{wikiquote}}*[http://m.1asphost.com/hollin/visaforfattare.asp?id=6 Hollin, om Åke Holmberg och Ture Sventon]==Se även==*[[Agaton Sax]]{{Ture Sventon}}[[Kategori:Ture Sventon]][[Kategori:Barndeckare]][[Kategori:Fiktiva detektiver]][[Kategori:Fiktiva figurer från Stockholm]][[en:Tam Sventon]][[fi:Totte Svensson]]