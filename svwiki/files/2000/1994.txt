{{Infobox järnväg| bild= [[Image:Marielund_station_Upsala_lenna.jpg|300px]]| bildtext= Marielunds station| plats= [[Sverige]]| sträcka= [[Uppsala]] - [[Faringe]]| anslutande= | invigd=| avstängd=| ägare= | banoperatör= Stockholm Roslagen Järnvägars museiförening.| trafikoperatör= | längd= 32| spårantal= enkelspår| spårvidd= 891| spårtyp= | axellast= | STVM= | lutning= 16,6| radie= | hastighet= 50| elektrifierad= Nej| matning=| lastprofil=| fotnoter=| karta={{Linjekarta Upsala-Lenna Jernväg}}}}'''Upsala-Lenna Jernväg''', oftast kallad '''Lennakatten''', är en [[museijärnväg]] som trafikerar sträckan [[Uppsala]] – [[Bärby]] – [[Marielund, Uppsala kommun|Marielund]] – [[Länna, Uppsala kommun|Länna]] – [[Almunge]] – [[Faringe station]], en del av tidigare [[Stockholm-Roslagens Järnvägar]], SRJ. Banan, som är 32,6 km lång och [[smalspår]]ig med [[spårvidd]]en [[891 mm]], trafikeras sommartid med [[ånglok]]sdragna [[tåg]] samt [[rälsbuss]]ar från [[1950-talet]]. Övrig del av året trafikeras banan av chartrade utflyktståg och arbetståg som sporadiskt förekommer under hela kalenderåret. Museijärnvägen kan ses tydligt från [[motorväg]]en [[E4]] i [[Uppsala]] där den går över på en bro vars utseende går i äldre järnvägsstil.Namnet '''Lennakatten''' är enligt museiföreningen en benämning sträckan fått tidigt av befolkningen som bodde längs järnvägen då en ångvagn man använde på sträckan upplevdes låta som en väsande katt.&lt;ref&gt;[http://www.srjmf.se/om-oss.html Om oss] Museiföreningen Stockholm-Roslagens Järnvägars webbplats&lt;/ref&gt; == Historik ==Museibanan mellan Uppsala och Faringe är organisatoriskt ordnad i två delar:Föreningen drivs av ''museiföreningen Stockholm-Roslagens Järnvägar'' (''SRJmf'') som bildades den [[15 mars]] [[1968]] av några järnvägsintresserade personer. Föreningen har satt som mål att bevara och iståndsätta en del material från tidigare Stockholm-Roslagens Järnvägar och [[Dannemora-Hargs Järnväg]]. För trafiken svarar ''Järnvägsförvaltningen Upsala-Lenna Jernväg'' (''ULJ''). Själva järnvägen (banan) ägs av [[Uppsala kommun]] som utarrenderar denna till ULJ.== Banan med trafikplatser ==Banans kilometerräkning utgår från Stockholm Östra. ULJ:s kilometerräkning är en fortsättning av linjen via Kårsta-Rimbo-Rånäs-Knutby. I Faringe slutar spåret ungefär vid km 81. I [[Museibanornas Riksorganisations]] säkerhetsregler ([[SäO]]) finns tre klasser av trafikplatser.*En ''station'' kan bemannas av en [[tågklarerare]] och har i praktiken alltid växlar och sidotågspår. Tåg kan mötas där.*En ''lastplats'' är ett ställe där det finns sidospår i anslutning till linjen men ingen möjlighet till bemanning för tågmöten.*En ''hållplats'' är ett ställe längs med linjen där det finns möjlighet för resenärer att kliva på eller av tåget=== Trafikplatser ===[[Fil:ULJ Uppsala Östra Stationshus 2006.JPG|miniatyr|Uppsala Östra station 2006]]* [[Uppsala Östra|Uppsala Ö]] är järnvägens västra slutpunkt. På grund av stora ombyggnadsarbeten vid [[Uppsala centralstation]] är stationen sedan [[2006]] utflyttad en halv kilometer till Bergsbrunnaparken. Ombyggnaden skall vara klar den 12 december [[2011]], och till trafikstarten våren 2012 kommer museijärnvägen att ha flyttat tillbaka in och blivit en del av det nya [[Uppsala_centralstation|resecentrumet]].* [[Fyrislund]], ''hållplats'' som är nyanlagd av museiföreningen. Hållplatsen ligger i anslutning till en [[McDonald's]] restaurang.* [[Årsta, Uppsala|Årsta]], ''hållplats'' som funnits sedan banans öppnande. Tidigare har här funnits ett [[stickspår]]. Årsta var länge en by på landet, men är idag ett villaområde som alltmer&lt;ref&gt;Uppsala kommun [http://kartor.uppsala.se/scripts/hsrun.exe/extwebb/dynamiskt2/MapXtreme.htx;start=HS_detaljplandetalj?diarieNR=20007&amp;diarieAR=3&amp;diarieDL=1 Aktuella detaljplaner]&lt;/ref&gt; blir en del av [[tätort]]en Uppsala.* [[Skölsta]], ''hållplats''. I Skölsta fanns ursprungligen stickspår för att betjäna ett [[stenbrott]]. Ett mindre samhälle för stenarbetarna växte fram. Efter stenbrottets stängning förvandlades samhället till ett sommarstugeområde som i dagens läge har fått allt starkare inslag av permanentboende&lt;ref&gt;Uppsala kommun [http://kartor.uppsala.se/scripts/hsrun.exe/extwebb/dynamiskt2/MapXtreme.htx;start=HS_detaljplandetalj?diarieNR=20033&amp;diarieAR=6&amp;diarieDL=1 Aktuella detaljplaner]&lt;/ref&gt;. Förhoppningsvis kommer väntkuren att återuppbyggas i framtiden.* [[Bärby]], ''station'' som funnits sedan järnvägens invigning [[1876]]. [[Fil:Bärby station 2009.JPG|miniatyr|Bärby station 2009]]* [[Gunsta]], ''hållplats'' sedan 1876. Tidigt i historien fanns här ett stickspår till en grusgrop. Gunsta av idag är ett villaområde på pendelavstånd från Uppsala.* [[Funbo]], ''hållplats'' tillkom [[1930]]. I dagens museibanetrafik stannar endast [[rälsbuss]]ar här, inte ångtågen. Plattform för de avstigande saknas för närvarande, vilket kan göra hållplatsen svår att urskönja.* [[Marielund, Uppsala kommun|Marielund]], ''station'' runt vilken det från [[1880]] växte upp ett bostadområde för stadsbornas sommarboende när järnvägen gjorde det möjligt att pendla de 15 kilometerna till Uppsala. &lt;br /&gt;I dagens museibanetrafik är Marielund och dess café ett slags knutpunkt för trafiken, med tågmöten och vattentagning för ångloken.* ''Lövstahagen'', ''hållplats'' sjuhundra meter från Marielund, öppnades [[1911]].* ''Björktomta'', ''hållplats'' några hundra meter från Lövstahagen. Öppnad av SRJMF på 1980-talet, upphörde som hållplats efter år [[2002]].* [[Selknä]], ''hållplats'' öppnades [[1915]]. I dagens museibanetrafik ansluter veteranbussarna till [[Fjällnora]] här.* Löt, ''hållplats'' öppnades 1915, var utrustad med en öppen träkur för väntande resenärer. Byggnaden har flyttats till [[Östra Södermanlands Järnväg]] där den ombyggd fungerar som stationshus vid deras station Marielund. * [[Länna, Uppsala kommun|Lenna]] ''station'' Stationen annonseras av järnvägen med den gammelmodiga stavningen Lenna. Vid järnvägens invigning 1876 var Länna banans viktigaste station med lokverkstad. Fram till början av [[1950-talet]] fanns det stickspår in till [[Länna bruk|bruksområdet]]. Dessa var så branta att vagnarna fick vinschas upp med vajer. Lokstallet revs på 50-talet efter att ha varit banavdelningens snickeriverkstad de sista åren. Bangården hade som mest fyra spår i bredd. Dagens två spår var de enda kvarvarande sidotågspåren när museitrafiken startade [[1976]]. Stationshuset ägs av en privatperson varför museitrafiken använder sig av spår två och en liten kur som expedition. * [[Länna, Uppsala kommun|Länna bruk]] ''lastplats'' med de stickspår som från [[1953]] leder in på bruksområdet. * [[Almunge]] ''station'' öppnades [[1884]] i samband med [[Lenna-Norrtelge Jernväg]]s invigning. Sidospåren och plattformen revs efter att [[SJ]] lade ned persontrafiken nyåret [[1966]]/[[1967]]. Museiföreningen har återuppbyggt dessa och Almunge kunde återinvigas som station [[2001]].* [[Moga]] ''hållplats'' öppnad [[1929]]. Antalet trafikanter är mycket ringa. * [[Faringe station|Faringe]] ''station'' öppnades [[1885]] och byggdes ut kraftigt [[1921]] i samband med öppnandet av [[Faringe-Gimo Järnväg]]. Stationshuset i Faringe brann ner natten mot den 16:e januari 1982 och ersattes av en större byggbarack. Under 2008 ersattes baracken av en nybyggd kopia av Faringe gamla stationshus.[[Fil:Faringe_station 2008.JPG|miniatyr|Faringe station 2008]]== Ställverk och vägskyddsanläggningar =====Ställverk==='''Uppsala Östra'''Uppsala Östra har ett [[reläställverk]] av samma typ som installerades på [[Stockholm Ö]] [[1935]]. Vissa av delarna, bland annat manöverapparaten och spårplanen, kommer från just Stockholm Ö. Detta avancerade ställverk är nödvändigt då [[tågklarerare]]n på grund av stationens längd inte personligen kan se hela stationen. Uppsala Östra har även motordrivna växlar och bangården är försedd med [[dvärgsignal]]er[[Fil:ULJ Uppsala Östra platform 2006.JPG|miniatyr|Uppsala Östra station platform 2006]]'''Bärby''' Bärby är enkelt utrustat. En [[semafor|T-semafor]] och [[kontrollåsnycklar]] till växlarna kan göra tågmöten omständliga med en del promenerande till växlarna för tågklareraren. Bärby har aldrig haft ett mer avancerat ställverk än det nuvarande. Den nuvarande T-semaforen är inte Bärbys ursprungliga, utan museiföreningen satte upp denna, med den borttagna semaforen snarlika, i början av 1980-talet.'''Marielund '''Marielund har ett elektromekaniskt ställverk, en så kallad &quot;elmek&quot;. Ställverket har elektrisk manövrering med mekaniskt register. Båda de tågvägskiljande växlarna har elektriska driv vilket gör de frekventa tågmötena enklare. Ställverket satt ursprungligen i [[Djursholms-Ösby]], där det styrde Djursholmsbanedelen av stationen.'''Lenna'''Lenna har ett mekaniskt-elektriskt ställverk av typen &quot;centralapparat&quot; med ljussignaler. Inga växlar är motordrivna eller [[elförreglad]]e vilket innebär att växlarna låses och låses upp med [[kontrollåsnycklar]] (&quot;K-nycklar&quot;). Den västra växeln kan låsas till [[sidotågväg]]en. Ställverket är till stora delar detsamma som det som fanns på stationen från 1950-talet fram till slutet på 1960-talet. Centralapparaten bevarades och är nu åter i drift i Lenna. '''Länna bruk'''Lastplatsen Länna bruk har en lastplatsförregling som tillåter tågen att passera växeln utan att minska hastigheten. Huvudsignalen som förreglar från väster är Lennas utfartsignal. Är lastplatsen upplåst går det alltså inte att ställa utfartstågväg från Lenna österut. [[Fil:Almunge_station_2009.JPG|miniatyr|Almunge station 2009]]'''Almunge'''Almunge har för närvarande ett centrallås med låsning av växlarna genom K-nycklar. Särskilda K15-lås vid infartsväxlarna möjliggör körsignal även till sidotågväg.På lång sikt finns ambitionen att installera ett helmekaniskt ställverk med mekanisk drivning av växlar och semaforer.'''Faringe'''[[Faringe]] saknar ställverk och infartsignal. Endast en [[växel]] är låst för att förhindra att fordon rullar ut på linjen. Vissa planer finns dock på att någon gång i framtiden förse Faringe med ett delvis automatiserat ställverk.===Vägskyddsanläggningar===Upsala-Lenna Jernväg korsas av vägar med allmän och enskild trafik på 85 ställen. 23 av dessa är försedda med vägskyddsanläggningar.== Spårteknik ==Spåret är huvudsakligen byggt med 24,8 kg räler (modell EJ25). Vid museitrafikens början fanns det bara underläggsplattor med rälspik i kurvor på sträckan Uppsala-Länna samt på hela sträckan Länna-Faringe.Vid slipersbyte kompletteras det med underläggsplattor, vilket innebär att i dagsläget förekommer det underläggsplattor längs hela linjen. [[Klotsning]] förekommer numer ingenstans.På sträckan Uppsala-Marielund är rälslängden tio meter. Mellan Marielund-Faringe varierar rälslängerna mellan 10 till 27,6 meter. Den nybyggda driftbangården vid Upsala Ö samt vid omläggningar av spåret vid nya E4-bro och vid Bärby har huvudspåret byggts med kraftigare SJ43-räler. I alla större plankorsningar med allmänna vägar används gaturäler av typ Gatu56.Sliperna är av trä med längdmått 2,0 m. C/c avståndet är 0,74 m eller 14 st per rälslängd (för tio meters räler). Detta gör att i spåret finns ca 45.000 st slipers. En ny kresotimpregnerad slipers genomsnittliga livslängd i spår kan uppskattas till ca 35 år. Detta medför att ca 1.350 st slipers per år behöver utbytas.Efter att SJ klassat ned banan till en så kallad Vut-bana 1967, upphörde det långsiktiga slipersbytet. Detta tillsammans med bristande resurser i början av museitågstrafiken, gjorde att det fanns ett stort ackumulerat behov av slipersbyte i slutet av 1980-talet.Museiföreningen tog dock krafttag och har tillsammans med ett arbetslag från Uppsala kommun bytt ut ca 25.000 st slipers under den senaste 20 års perioden. För att möjliggöra detta arbete har museiföreningen införskaffat en mängd spårarbetsmaskiner. Dessa har oftast varit normalspåriga, men har byggts om av föreningen till smalspår. Exempel på detta är slipersbytare, stoppmaskiner, spikmaskin, buskröjare och ballastplog. Vidare har ett antal fd malmvagnar införskaffats från forna Nordmark-Klarälvens Järnväg (NKlJ). Kronan på verket är dock den spårriktare som inköpts från forna [[DDR]] som överskottsmateriel efter DDR:s kollaps. Den var redan smalspårig, dock med 900 mm spårvidd.Växlarna har korsningsvinkeln 1:9 och normalt [[klyklås]].Spåret riktas med [[rälsförhöjning]] och [[övergångskurva|övergångskurvor]].== Lok och vagnar ===== Ånglok ===[[Fil:Steamengineblj4.jpg|miniatyr|BLJ4 Långshyttan lämnar Uppsala Ö september 2006]]Museiföreningen äger totalt sex stycken ånglok av vilka två används regelbundet, ett som normalt endast används vid högtidliga tillfällen, ett som genomgår en omfattande renovering, samt två som står avställda i väntan på helrenovering.'''BLJ 4''' '''''Långshyttan''''''''Långshyttan''' är byggd av [[Motala verkstad]] 1896 åt Byvalla-Långshyttans Järnväg. Loket inköptes av museiföreningen 1972 då det användes några gånger innan det ställdes av efter ett maskinhaveri. 1986 blev en renovering klar och loket har därefter använts flitigt i trafiken.Loket saknar anordningar för tryckluftsbroms och hastigheten är därför begränsad till 30 km/h. Loket saknar även elsystem, varför belysningen tillgodoses av fotogenlampor.'''BLJ 5''' '''''Thor'''''[[Fil:Steam engine BLJ5 Thor uppsala.jpg|miniatyr|BLJ5 Thor klar för avgång från Uppsala Ö juni 2006]]'''Thor''' byggdes 1909 av [[ASJ Falun]] och var [[Byvalla-Långshyttans Järnväg]]s största lok. Loket saknar flera finesser som hunnit bli vanliga 1909. Pannan är inte överhettad och maskinen har därför planslider. Ingen fallrost och ingen stybbtratt byggdes in. Elbelysning uppsattes först [[1937]]. Vid BLJ införde man aldrig tryckluftsbroms utan fortsatte med bromsare utplacerade på vagnarna ända fram till nedläggningen. &lt;br /&gt;Loket drog det sista tåget på BLJ 1964 varefter det ställdes upp utanför [[Långshyttan]]s station. Loket kom dock att vandaliseras varför det såldes till museiföreningen 1974.&lt;br /&gt; Efter tre års renovering, där bland annat en luftpump liknande den från systerloket SRJ 18 sattes upp, kom loket i trafik på Upsala-Lenna Jernväg 1977. Efter ett haveri 1991 gjordes en mer omfattande renovering som blev klar 1997. Efter detta har Thor varit den stora arbetshästen i trafiken och har de senaste åren varit det ånglok i Sverige som körs längst sträcka per år (ca 500 mil per år).'''SRJ 28'''[[Fil:Steam_engine_srj28_lenna.jpg|miniatyr|SRJ 28 &quot;Stortysken&quot; gör uppehåll i Länna juni 2005. Kransen och flaggorna förklaras med att detta är i samband med invigningen av bron över E4:an och att [[Sveriges järnvägsmuseum|järnvägsmuseum]] samtidigt överlåtit äganderätten av loket]]SRJ 28, ofta kallad &quot;Stortysken&quot;, är det största smalspåriga ångloket i Sverige. Loket byggdes 1920 av [[Henschel|Henschel &amp; Sohn]] i [[Kassel]], Tyskland.&lt;br /&gt; Tillsammans med sina två systermaskiner (27 &amp; 29) var dess första uppgift att dra direkttågen [[Stockholm Ö]] – [[Rimbo]] i 65 km/h, inte sällan med tolv boggivagnar efter sig. Efter att linjerna till Rimbo och Norrtälje elektrifierats användes loken i tunga godståg, ofta med järnmalm mellan [[Dannemora]] och [[Hargshamn]]. &lt;br /&gt;Loket deponerades av Sveriges Järnvägsmuseum 1987 hos Upsala-Lenna Jernväg och kunde sättas i drift efter endast några veckors renovering. 2005 överläts äganderätten till museiföreningen. &lt;br /&gt;Loket används mycket sporadiskt då det är i behov av pannrevision. '''NÖJ 16'''NÖJ 16 var föreningens första fungerande ånglok. Loket användes under några år i utflyktståg på den södra delen av Roslagsbanan innan det ställdes av, hårt slitet, 1974. En mycket omfattande renovering har pågått sedan 1988, men arbetet med loket har under ett flertal år fått stå tillbaka för revisionen av BLJ5 Thor. Ännu (år 2010) återstår minst ett, förmodligen ytterligare ett par, år av renoveringsarbetet.  NÖJ 16 byggdes av [[NOHAB]] 1917 åt [[Norra Östergötlands Järnvägar]] där det främst drog godståg. 1939 var loket inblandat i den svåra [[Järnvägsolyckan i Kimstad 1939|Kimstadsolyckan]]. När [[SJ]] tog över östgötabanorna 1950 döptes loket om till SJ Np6 3163.'''HFJ 11'''HFJ 11, ibland kallad &quot;Giganten&quot;, byggdes för [[HFJ|Hällefors-Fredriksbergs Järnväg]] av [[Motala verkstad]] 1947. [[HFJ]], som hade den udda [[spårvidd]]en 802mm, lades ned 1970. Tre år senare räddade en grupp privatpersoner loket från skrotning och deponerade loket hos museiföreningen som köpte loss loket ett par decennier senare. &lt;br /&gt;Vissa arbeten med att bygga om loket till 891mm spårvidd utfördes i den ursprungliga räddargruppens regi, men avstannade.'''Gp 3132'''SJ Gp 3132 var museiföreningens första ånglok. Under primitiva förhållanden sattes loket i körbart skick under 1969-1974. Under de första åren på Upsala-Lenna Jernväg fram till 1981 var Gp 3132 den huvudsakliga dragkraften men fick senare avlösning av BLJ 5 Thor. En sista körning 1985 slutade med att loket fick bogseras till Faringe.&lt;br /&gt; SJ tog under 30- och 40-talen över ett antal smalspåriga järnvägar där den rullande materielen var udda, underdimensionerad och sliten varför ett behov att skaffa nyare dragkraft fanns. Pålitliga diesellok fanns ännu inte att tillgå varför SJ beställde nya ånglok för både 891mm och 1067mm spårvidd. &lt;br /&gt;ULJ:s 3132 byggdes av [[Motala verkstad]] 1950 i den sista delserien. Konstruktionen baserades på en loktyp som levererats redan trettio år tidigare till [[VGJ|Västergötland-Göteborgs Järnvägar]]. Loket står idag i [[Faringe]] i mycket slitet och ej körbart skick.=== Diesellok ===Upsala-Lenna Jernväg har ett antal [[diesellok]] som används för vissa persontåg, arbetståg och brandbevakning. Vid hög brandrisk används också loken som ersättning för ångloken.'''SRJ Z4'''SRJ Z4 1 byggdes av [[KVAB|Kalmar verkstad AB]] 1947 som den första i den stora serien av Z4-[[lokomotor]]er, och går därför under namnet &quot;Urtrucken&quot;. Den ursprungliga [[Scania]] D802-dieselmotorn har senare bytts mot en något starkare Scaniamotor av typ D812. Museiföreningen köpte lokomotorn av [[Sveriges järnvägsmuseum]] 1982, efter att först ha haft den i deposition.'''SJ Z4p'''SJ Z4p 406 byggdes av [[KVAB]] 1956 som en del av [[SJ AB|SJ]]s sista delserie om 25 lokomotorer utrustade med anordningar för multipelkörning. Innan den köptes av ULJ på åttiotalet var den några år stationerad i Växjö. Lokomotorn används så gott som uteslutande för tjänstetåg.'''KB 2'''Katrinefors, ett pappersbruk med anslutning till [[VGJ]], köpte två stycken smalspåriga lokomotorer som var förberedda för att breddas till normalspår, vilket senare gjordes. Motor och kraftöverföring var i princip identisk med SJ:s Z4 men korgarna på dessa absolut sist byggda Z4:orna liknar i mycket den normalspåriga lokomotorn [[Z43]].KB 1 finns återomspårad i drift hos [[SkLJ]] medan KB 2 står åter på sina smalspårshjul i Faringe i avsaknad av vissa komponenter. '''SRJ Z6'''SRJ Z6 3 byggdes av [[ASJ Falun]] 1954. Som en av två till [[SRJ]] levererade lokomotorer för tung växling och lokalgodståg var den av en för den tiden mycket modern konstruktion. Lokomotorn har en turboladdad [[Scania]] D815-diesel och en automatisk växellåda av fabrikat SRM. Lokomotorns höga axeltryck i kombination med växellådans egenskaper innebär hög dragkraft. Under slutet av SJ-tiden stationerades den aktuella lokomotorn i Rimbo. En rockad 1975 gjordes mellan ett Tp-lok och Z6, varpå Z6:an hamnade i Växjö. I Växjö var dock lokomotorn en udda fågel som inte användes. Efter slopning 1976 kunde ULJ köpa lokomotorn och återbörda loket till Roslagsbanan. Den används främst i arbetståg men också emellanåt i resandetåg.'''SJ Tp 3515'''[[Fil:ULJ Diesel locomotive TP 3515.JPG|miniatyr|Tp 3515]]År 1953 ansåg SJ att dieselloken blivit så pålitliga att man lät [[MaK]] i [[Kiel]], Tyskland, bygga 25 stycken lok för användning på de övertagna 891&amp;nbsp;mm järnvägarna. Loken fick littera [[Tp]]. Loket har en tryckluftsstartad dieselmotor som utvecklar 750 hk vid 750 varv/min. Kraftöverföringen är [[dieselhydraulisk]] med [[blindaxel]] och [[koppelstång|koppelstänger]]. När Tp-loken blev övertaliga vid nedläggandet av fler och fler trafiksvaga smalspåriga järnvägar, byggdes 16 av loken om till normalspåriga lok med littera T23. ULJ:s Tp 3515 är ett av loken som drog de sista godstågen på Roslagsbanan fram till 1977 och ett av de fyra kvarvarande ej ombyggda exemplaren.'''SRJ 55'''SRJ 55 levererades som ellok till [[Stockholm-Roslagens Järnvägar]] 1946 som nummer två i en serie om två tillsammans med nr 54. Serien var mycket snarlik två tidigare till [[SRJ]] levererade ellok, nr 51 och 52. Loken var bl.a. avsedda som dragkraft i de långa snälltågen till Norrtälje. Loktypen gjorde tjänst som dragare av persontåg på [[Roslagsbanan]] (trafikeras i regi av [[Storstockholms Lokaltrafik]], [[SL]]) fram till början av 1990-talet. Loket genomgår nu ombyggnad till diesel-elektrisk drift vid museijärnvägens verkstäder i Faringe. Avsikten är att bibehålla det ursprungliga elloksutseendet i största möjliga utsträckning.=== Rälsbussar ===Många järnvägsförvaltningar försökte hitta mer ekonomiska alternativ för persontåg med få resande. [[SRJ]] var tidigt ute med motorvagnar. När [[SJ AB|SJ]] tog över avskaffades alla udda fordon till förmån för de standardiserade [[Hilding Carlsson]]-byggda stålrälsbussarna. ULJ har inalles sex rälsbussfordon, fyra motorvagnar och två manöver-/släpvagnar. [[Fil:ULJ Railbus SJ YBo5p 809.JPG|miniatyr|Rälsbuss SJ YBo5p 809 och släpet UBFo3yp 2109]]*'''SJ YBo5p 809'''. Motorvagn med 42 sittplatser. Denna motorvagn är den som för närvarande används mest. *'''SJ YBo5p 885''' är likadan som 809 men inte i lika bra skick. Används som reserv eller när rälsbusståget behöver utökas till tre vagnar. *'''SJ UBFo3yp 2109''' är en släp- och manövervagn för 40 resande och med utrymme för resgods. Används oftast tillsammans med 809. *'''SJ YFo5p 904''' är idag unik. Denna motorvagn har bara godsutrymme. Den har använts mellan [[Västervik]] och [[Linköping]] där den fraktade expresslaster med färsk fisk. Motorvagnen användes av [[SJ]] under 70-talet som hjälpfordon med stationering i Rimbo. När trafiken över Rimbo lades ned 1977, kunde ULJ köpa fordonet, som är det enda bevarade av denna typ.*'''SJ YBo5p 796''' är en motorvagn som är avställd i väntan på renovering.*'''SJ UBo3yp 2139''' är en släp- och manövervagn som är avställd och inväntar renovering.=== Personvagnar ===När [[SL]] tog över södra delarna av [[Roslagsbanan]] var man ovilliga att investera i nya fordon. Detta ledde till att ett stort antal personvagnar undgick att skrotas och kunde, när SL såg sig tvungna på [[1990-talet]] köpa nytt, säljas till olika museiföreningar. Alla museijärnvägar på 891&amp;nbsp;mm spår i Sverige har idag personvagnar från [[Roslagsbanan]].Färre än hälften av de personvagnar som finns på ULJ används i trafiken. Bland de som används märks:[[Fil:ULJ Passenger coach MÅJ C11.JPG|miniatyr|Personvagn MÅJ C11]]*'''SRJ C 9''' byggdes 1884 och gick i premiärtåget på Stockholm-Rimbo. 24 sittplatser.*'''SRJ C 14''' byggdes 1884. Systervagn till C9 men med annorlunda kupéer. Den lilla kupén var ursprungligen reserverad för damer.*'''ULJ C 4''' är en sommarvagn byggd 1890 för att användas med ångvagnen. Korgen har varit riven men har återbyggts av föreningen.*'''SRJ Co 26''' byggdes 1896. Boggivagn med 48 sittplatser. Den första vagnen som renoverats av föreningen. Systervagnen SRJ Co30 finns i Faringe med omfattande renoveringsbehov.*'''MÅJ C 11''' levererades 1903 till [[Mönsterås-Åseda Järnväg]] i Småland. Efter en lång tids uppställning i en park i Nässjö, deponerade [[Sveriges Järnvägsmuseum]] vagnen hos ULJ 1995. Åren 1996 till 2002 genomgick vagnen en genomgripande renovering till sitt leveransutförande och används nu i trafiken.*'''SRJ Få 80''' är en resgodsvagn, byggd 1901, ursprungligen med ångpanna för tågvärme. Idag är vagnen endast resgodsvagn med extra vattenförråd, främst åt ångloket BLJ 4. Vagnens vattentankar, ursprungligen avsedda för ångvärmepannan, finns kvar och fylls på genom särskilda utfällbara vattentag på sidorna.*'''SRJ F 159''' är en resgodsvagn, byggd 1897. *'''SRJ Co 33''' byggdes 1899 och fick en ny korg år 1940. Var under en tid utrustad med kokspanna för uppvärmning, för att kunna användas med motorvagn som dragare.*'''SRJ NoC 198''' är en sommarvagn som levererades 1897. Tidigt i järnvägshistorien var passagerartrafiken störst på sommaren medan skogsavverkningen var som störst på vintern. Därför byggde järnvägsbolagen gärna vagnar som användes för timmer på vintrarna och försågs med tak och bänkar inför sommaren. NoC 198 byggdes sedermera om till hjälpvagn och slopades sedan 1972, varefter den inköptes av ULJ. Efter en treårig renovering kunde vagnen, i skepnad som sommarvagn, sättas in i museitågen. Den har sedan dess varit en mycket populär vagn, särskilt i vackert väder.*'''SRJ Co 70''' är en [[Teak|teakklädd]] passagerarvagn byggd 1916. Inredningen återställd till originalskick med träbänkar och träpanel.*'''SRJ Co 71''' är systervagn till SRJ Co 70. Inredningen har behållits i det skick den hade på 40-talet med galonklädda säten och masonite på väggarna.*'''SRJ F 231''' är en resgodsvagn som byggdes 1944.*'''NKlJ C 22''' är en tvåaxlig teakklädd personvagn, byggd 1916, från [[Nordmark-Klarälvens Järnvägar]], [[NKlJ]]. C 22 överlevde som tjänstevagn efter persontrafikens nedläggande på [[NKlJ]]. 1979 förvärvades vagnen av ULJ och har efter renovering gått i ULJ-trafiken sedan 1982.*'''SRJ Co 89''' är en så kallad &quot;förortsvagn&quot; från 1936 som gick på de södra delarna av de elektrifierade linjerna på [[SRJ]]. Vagnen är teakklädd, har inåtgående pardörrar och stroppar i taket för stående resenärer. 1989 köptes vagnen av ULJ och den syns ibland i trafiken.*'''SRJ Co 114''' och '''SRJ Co 115''' är båda vagnar med stålkorg, levererade 1948 och 1949 till [[SRJ]].  Internt kallades vagntypen för &quot;Norrtäljepass&quot; efter dess ursprungliga huvudtrafikering. Vagnarna gick i trafik på [[Roslagsbanan]] fram till början av 1990-talet, då 114 och 115 kom till ULJ. Co 115 används relativt ofta i museitrafiken, medan Co 114 avvaktar renovering av inredningen.*'''SJ DFo11p 735''' är en post- och resgodsvagn med stålkorg, byggd 1947. En vagn ur en serie byggda för [[SJ]]s smalspårsbanor med 1067 mm spårvidd. Redan från början var de avsedda att kunna byggas om till 891 mm spårvidd. Vagn 735 ändrades till hjälpvagn på 1960-talet, hamnade på Kristianstads Järnvägsmuseum och övertogs 1993 av ULJ. Vagnens spårvidd ändrades till 891 mm och renoverades till ursprungsskick för att gå i trafik 1994. Den förekommer då och då i museitrafikens tåg.*'''SJ CFp 351''' är en kombinerad person- och resgodsvagn, byggd ursprungligen 1900, med ny korg 1953. Används på ULJ oftast som personalvagn i tjänstetåg, men vid något enstaka tillfälle även i persontåg.=== Godsvagnar ===Ett stort antal godsvagnar finnes i föreningens ägo. Ett tjugotal vagnar används till arbetståg, ytterligare fem hålls i musealt skick.== Publikationer ==Föreningen ger ut tidningen Roslagsexpressen.== Referenser ==&lt;references /&gt;== Källor ==*{{bokref|efternamn=Danneskog|förnamn=Owe|medförfattare=Granström Lars|titel=Järnvägsminnen. 10, Norra Roslagsbanan|serie=TNF bok ; 90|år=2010|utgivare=Trafik-nostalgiska förlaget|utgivningsort=Stockholm|språk=swe|isbn=978-91-86275-25-9 (inb.)|libris=11733590}}*{{bokref | författare=Johan Vinberg (red)| år=2004 | titel=Lennabanorna | id=ISBN 91-631-5621-0}}*{{bokref | författare=SRJmf| år=2004 | titel=Lennakatten - en guide till smalspåret genom Uppland}}== Externa länkar =={{commonscat|Upsala-Lenna Jernväg}}*[http://www.srjmf.se/ srjmf.se - Officiell webbplats]*[http://www.uppsalafoto.se/galleri/thumbnails.php?album=search&amp;search=lennakatten uppsalafoto.se - Bilder på Lennakatten][[Kategori:Museijärnvägar i Sverige]][[Kategori:Museiföreningar]][[Kategori:Föreningar i Sverige]][[Kategori:Järnvägslinjer i Sverige]][[Kategori:Uppsala]][[en:Upsala-Lenna Jernväg]][[fi:Upsala–Lenna Jernväg]]