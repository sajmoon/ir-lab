[[Fil:Forn Sed Sverige Tingsblot 2011 Rådsgydja o Rådsgode.jpg|miniatyr|Samfundet rådsgydja och råds[[gode]] håller blot i Skåne vid samfundets årsting våren 2011.]][[Fil:Sveriges Asatrosamfunds höstblot 2009.jpg|mini|Höstblot vid samfundets höstmöte i [[Göteborgs skärgård]] 2009.]][[Fil:Vårblot 2010 offergåvor.jpg|mini|Altaret vid samfundets vårblot i [[Gamla Uppsala fornlämningsområde|Gamla Uppsala]] 2010.]][[Fil:Samfundet Forn Sed Sverige Altare vid Julblot 2010-12-19.jpg|mini|Altaret vid samfundets julblot i [[Slottsskogen]] i Göteborg 2010.]]'''Samfundet Forn Sed Sverige''', som före [[15 maj]] [[2010]] hette '''Sveriges Asatrosamfund'''&lt;ref&gt;[http://www.samfundetfornsed.se/2010/05/15/samfundet-forn-sed-sverige-vart-nya-namn-1371215 Samfundet Forn Sed Sverige - Vårt nya namn]&lt;/ref&gt;, är ett rikstäckande samfund för hedningar, vilket grundades [[1994]]. Sedan [[2007]] är det ett hos [[Kammarkollegiet]] [[registrerat trossamfund]]. Samfundet hade hösten [[2009]] enligt egen uppgift&lt;ref&gt;Uppgift från samfundets medlemsansvarige 2009-11-20&lt;/ref&gt; lite över 300 medlemmar. Samfundet företräder och utövar en naturbaserad [[Polyteism|polyteistisk]] religion som hämtar sina rötter från nordiska förkristna traditioner. Denna religion benämns ibland som [[modern asatro]] men flertalet hedningar föredrar att använda begreppet [[forn sed]], eller kort och gott Seden för att beskriva sin andliga tillhörighet.Samfundets värderingar bygger på öppenhet, pluralism och en demokratisk livsyn. Man tar avstånd från rasism och intolerans. Medlemskap är öppet för alla som omfattar samfundets värderingar oavsett etnicitet eller sexuell läggning. Samfundet ger ut [[tidskrift]]en [[Mimers Källa]] och har sedan 2010 Mimers Källas Förlag. ==Organisation==Högsta beslutande organ i samfundet är årstinget dit alla medlemmar kan komma och har rösträtt. Vid årstinget tillsätts en styrelse, vilken kallas rådet, som tar hand om de löpande besluten mellan årstingen. Geografiskt är Samfundet Forn Sed Sverige uppdelat i administrativa enheter som kallas [[godeord]]. För närvarande finns tre sådana godeord, Götaland, Svealand och Norrland. Dessutom kan medlemmarna själva bilda lokala grupper, så kallade [[blotlag]], där man kan utöva seden tillsammans.&lt;ref&gt;[http://www.samfundetfornsed.se/om-samfundet/stadgar-1283036 Stadgar för Samfundet Forn Sed Sverige]&lt;/ref&gt;==Trosuppfattning==Samfundet Forn Sed Sverige betonar den andliga aspekten i tillvaron, men vill låta var och en finna sin egen nivå av andlighet. Någon fastställd trosuppfattning för vad eller hur man ska tro finns inte, utan det är en personlig angelägenhet. Var och en följer sin egen sed.&lt;ref&gt;[http://www.samfundetfornsed.se/om-samfundet/fragor-och-svar-1283043 Samfundet Forn Sed Sverige: Frågor och svar]&lt;/ref&gt;Några kärnpunkter för att beskriva samfundets tolkning av forn sed:* En nutida andlig orientering som utgår från naturens och tillvarons helighet.* En religiös inriktning som söker sina rötter i förkristna seder och i folktrons föreställningar.* En religion som erkänner såväl många olika gudar och makter som olika gudsbilder och andliga förhållningssätt.* En öppen och odogmatisk andlighet utan bestämda trosbekännelser som uppmuntrar alla att söka sin egen andliga väg.Detta kan ta sig uttryck på olika sätt. Seden utövas bland annat genom blotande till gudar och naturväsen. Man strävar efter att leva i harmoni med naturen och årstidernas växlingar. De olika övergångarna i människors liv helighålls genom ceremonier ([[övergångsrit]]er) som namngivningar eller knäsättningar, [[bröllop]], samt [[begravning]]ar.==Högtider==Samfundets gemensamma ceremonier kallas [[blot]]. Blotet är en ceremoni som hålls för att tacka och visa respekt för skapelsens makter och naturens rådare. Ibland handlar blotet också om att be någon särskild makt om styrka, hjälp eller råd. Blota kan man göra både tillsammans med andra och i enskildhet. Kalenderbundna blot hålls i samband med årshögtiderna. Några exempel på blot som samfundet firar:&lt;ref&gt;Sveriges Asatrosamfund, ''Forn sed i nutid'' (2008)&lt;/ref&gt;* [[Disablot]] i februari-mars* [[Segerblot]] vid vårdagjämningen* [[Vårblot]] i mars-maj* [[Midsommarblot]] vid sommarsolståndet* [[Skördeblotet]] i samband med skörden* [[Höstblot]] vid höstdagjämningen* [[Alvablot]] vid allhelgona* [[Julblot]] vid vintersolståndet==Källor==&lt;references/&gt;==Externa länkar==* [http://www.samfundetfornsed.se/ Samfundet Forn Sed Sverige][[Kategori:Asatro i Sverige]][[Kategori:Religiösa organisationer bildade 1994]][[Kategori:Religiösa organisationer i Sverige]][[en:Swedish Forn Sed Assembly]]