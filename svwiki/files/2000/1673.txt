'''Staffan Hallström''', född 1914 i [[Stockholm]], död 1976, var en svensk målare och tecknare.Staffan Hallström föräldrar var [[Gustaf Hallström]], [[antikvarie]] vid [[Museum/Historiska museet|Statens historiska museum]] och [[Astrid Hallström]], född Berg. Han studerade på [[Gerlesborgsskolan]], [[Tekniska skolan]] 1932-34 och vid [[Kungliga Konsthögskolan]] i Stockholm 1935-41 för bland annat [[Isaac Grünewald]] och [[Olle Hjortzberg]]1935-41. Han företog studieresor till [[Frankrike]], [[Italien]], [[Nederländerna]] och [[Belgien]].Staffan Hallström bodde och arbetade under 1940-talet i [[Saltsjö-Duvnäs]], där han hyrde rum av konstnären [[Olle Nyman]]. Han fick då kontakt med [[Evert Lundqvist]], som inspirerade honom och gav honom stöd. Tillsammans med Olle Nyman, Evert Lundqvist och [[Roland Kempe]] ingick han i [[Saltsjö-Duvnäs-gruppen]]. Senare hade han även ateljé på [[Varvsgatan]] och kombinerad bostad och ateljé vid [[Brunkebergstorg]]. År 1946 hade han sin debututställning på [[Konstnärshuset]] i Stockholm. Han slog igenom med utställningen ''Hundra målningar'' på [[Konstakademien]] 1961 och spåddes då lysande framtid framför allt av [[skulptör|skulptören]] [[Torsten Renqvist]].Staffan Hallström, arbetade i nyexpressionistisk stil och bland hans mest kända verk är ''Ingens hundar'' från 1958, som köptes in av [[Museum/Moderna museet|Moderna museet]]. Detta motiv målade han sedan i olika versioner. Tillsammans med [[Lasse Andréasson]] gestaltade han 1972 [[Masmo]]s tunnelbanestation med verket ''Ta ned solen i tunnelbanan'', målningar på plåt utefter spårväggarna. Han är representerad på bland annat [[Museum/Moderna museet|Moderna]] och [[Nationalmuseum]]..{{STANDARDSORTERING:Hallström, Staffan}}[[Kategori:Svenska konstnärer]][[Kategori:Födda 1914]][[Kategori:Avlidna 1976]][[Kategori:Män]][[Kategori:Konstnärer, Stockholms tunnelbana]]