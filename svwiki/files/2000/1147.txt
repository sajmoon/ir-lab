'''Ledung''' eller '''leding''' ([[fornsvenska]] leþunger, fornnorska och fornisländska leiðangr), var en [[Medeltiden|medeltida]] [[Militär|militär]] term för krigståg främst till sjöss, och en lagstiftning om [[värnplikt]] och ledungsskatter. Ledungsordningen tillämpades i de tre nordiska rikena. I Sverige är den känd genom omnämnanden i vissa av landskapslagarna och indirekta referenser i det medeltida skattesystemet. Organisationen omfattade två huvuduppgifter, krigsledung eller &quot;utrodd&quot; (''útróðr'') och kustbevakning (''wardhald'').Ledungen syftade till att ställa till konungens förfogande en folklig krigsstyrka gentemot andra riken eller emot [[viking]]ar och sjörövare. Ledungen skiljde sig dels från bondehärar och [[uppbåd]] man ur huse som kunde tillgripas till rikets försvar, dels från konungens [[hirdman|hirdmän]]. Varje år hade kungen rätt att i viss ordning bjuda ut ledung. Den storman som ensam förmådde utrusta ett ledungsskepp åtnjöt enligt vissa lagstadganden särskilda förmåner. Redan inom ledungsordningen kan man alltså se begynnelsen till bildandet av ett [[frälse]].==Indelning==Ledungsskyldigheten utgick i vissa landskap efter [[härad]] eller [[hundare]], i andra efter [[skeppslag]] (som i många fall senare blev [[tingslag]]). Dessa enheter utrustade var och en ett visst antal skepp. Ibland utgjorde skeppslag underindelning av hundare. Även underindelning  i [[hamna]] förekom. ==Regionala variationer ==Ledungsskyldighet tillämpades i trakterna utefter rikets östkust; från Ångermanland i norr ned till riksgränson mot Blekinge i söder, samt Öland, Gotland och åtminstone sydvästra delen av Finland. Särskilt i det gamla sveaväldet sträckte sig ledungsskyldigheten långt inåt landet till Närke. I Västergötland och det inre av Småland var däremot ledungsordningen inte införd. Lagstiftningen och tidpunkt för införande skiljer sig mellan olika landskap. På Gotland infördes ledungen vid mitten av 1100-talet och omreglerades 1285. [[Hälsingelagen]] befriade folket i Umeå och landet norr därom från ledungsplikt, i utbyte mot [[bågaskatt]].===Upplandslagen===Varje hundare i Uppland utrustade fyra skepp och varje skeppslag troligen ett skepp eller en stridssnäcka. [[Upplandslagen]] säger i sin konungabalk, tionde flocken, följande om ledungen&lt;ref&gt;[http://www.nordlund.lu.se/Fornsvenska/Fsv%20Folder/01_Bitar/A.L7.A-UL.html Fornsvenska textbanken], läst 19 september 2009&lt;/ref&gt;:{{citat|&quot;Nu bjuder konungen ut lid och ledung, han bjuder ut rodd och redskap; då skall man namnge hamn och stam och styrman och alla roddare&quot; (''Nu biuþer kunungar liþ och leþung utt, biuþær utt roþ ok reþ, þa skal næmpnæ hampn ok stampn ok styriman ok hasætæ allæ'').|[[Upplandslagen]] (1200-talet).|}}De uppländska [[folkland]]en [[Attundaland]], [[Tiundaland]] och [[Fjädrundaland]] utgjordes av åtta, tio, respektive fyra [[hundare]]. Från upptagningsområdets 22 hund eller [[hundare]] fick man alltså ihop cirka 2200 soldater fördelade på omkring 88 stridssnäckor. Därtill kom kustområdet [[Roden]] (vilket sträckte sig in i Mälaren). Namnet på det finska landskapet [[Satakunda (historiskt landskap)|Satakunda]] (fi: ''Satakunta'') är en direkt finsk översättning av ordet [[hundare]] och det spekuleras att någon form av ledung fanns också i det medeltida [[Finland]].==Utrustning och organisation==Varje gång kungen utlyste ledung skulle en vapenför man från varje [[hamna]] ställa upp vid skeppet med sköld och svärd, spjut  och järnhatt,  harnesk eller pansar och båge med tre tolfter pilar. Vapnen kallades folkvapen, och skulle alltid hållas beredda i händelse av krigshot, vilket kallades landvärn.Ett [[hundare]] skulle ställa upp med 100 man och fyra stridskepp, också kallade ''snäckor'', vilka användes under ledungen.Varje skepp hade alltså tolv gånger två roddare, totalt tjugofyra, och en styrman, som möjligen var befälhavare. Med på skeppet kanske också var en [[bryte]] som ansvarade för kosthållning och matlagning, (han &quot;bröt&quot; brödet) och möjligen kom han från ortens [[husby]] där kanske också skeppen normalt låg skyddade.Norge hade ett liknande indelningsystem, som kallades [[Norges fylken|fylke]]n.Ledungsflottan seglade, enligt [[Södermannalagen]] vid [[pingst]].Om man inte ställde upp med skepp och roddare fick man böta, och denna böter kan ha varit den första skatten.Alltså behövdes ingen ledung, fick man betala kontant: tre marker för en [[hamna]], och fyrtio marker för ett [[skeppslag]].==Forskning och källkritik==Huvudkällan till ledungarna och hur de organiserades är de medeltida [[landskapslagarna]]. Äldre forskning antog ofta att lagtexterna beskrev faktiska förhållanden såsom dessa tog sig ut. I vilken grad en lagtext beskriver faktiska förhållanden kan dock vara svårt att veta.{{källa behövs||månad=2009-10}} I äldre forskning (till exempel Hafström, se källor nedan) menade man dessutom att ledungsorganisationen tillkommit tidigt och hade rötter bakåt, till förhistorisk tid. Samtida arkeologer och medeltidshistoriker menar istället att ledungsorganisationen tillkom senare. Ledungen omnämns till exempel inte på några runstenar{{källa behövs||månad=2009-10}}. Hundaret omtalas på Runstenen vid [[Vallentuna kyrka]] [[Upplands runinskrifter 212]] från slutet av 1000-talet. Tittar man däremot på folklandsindelningen såsom den existerar på 1200-talet kan den knappast vara äldre än tidigt 1100-tal. Därför måste man tänka sig att ledungen i ett tidigare skede varit organiserat på ett annat vis.==Källor==&lt;references/&gt;* {{runeberg.org|nfbo|0783.html Leding}}* Gerhard Hafström: Ledung och marklandsindelning. Uppsala 1949.* Judith Jesch: Ships and men in the late Viking Age. Woodbridge 2001.* Niels Lund: If the Vikings knew a leding – what was it like? The 12th Viking Congress. Stockholm 1994. * [[Per Nyström (historiker)]]: Feodaltidens lagar. Historia och biografi, artiklar och essäer 1933-1989. Lund 1989.* Björn Varenius: Han ägde bo och skeppslid. Om rumslighet och relationer i vikingatid och medeltid. Umeå 1998.* Mats G Larsson: Kung Eriks nyordning? Spår efter samhällsorganisation i vikingatiden Uppland. Årsboken Uppland 1993.==Se även==* [[Rote]][[Kategori:Sveriges militärhistoria]][[Kategori:Vikingatiden]][[Kategori:Militär organisation]][[da:Leding]][[de:Fyrd]][[en:Leidang]][[fi:Ledung]][[it:Fyrd]][[lt:Fyrdas]][[nn:Leidang]][[no:Leidang]][[pl:Fyrd]][[ru:Фирд]][[tr:Fyrd]][[uk:Фірд]]