{{fler källor|datum=2011-08}}{{Coord|57|42|0.238|N|11|58|24.172|E|region:SE_type:landmark|display=title}}[[Fil:Röhsska museet.jpg|miniatyr|360px|Röhsska museets huvudingång mot Vasagatan]]'''Röhsska museet''' (tidigare '''Röhsska konstslöjdmuseet''') i [[Göteborg]] är ett [[museum]] för mode, [[design]] och [[konsthantverk]]. Samlingarna innehåller såväl antika som nutida föremål, och då främst [[bruksföremål]] som visas. Museet ligger i centrala Göteborg vid [[Vasagatan, Göteborg|Vasagatan]] ett kvarter väster om [[Kungsportsavenyn]]. I samma kvarter ligger [[Högskolan för design och konsthantverk]], HDK, tidigare kallad [[Slöjdföreningens skola]].  ==Historik==Konstindustrimuseer som [[Victoria &amp; Albert Museum]] i [[London]] kom till i slutet av [[1800-talet]] som en reaktion mot [[industrialismen]]s massproduktion. Samma tankar låg bakom tillkomsten av Slöjdföreningens skola.Museet är uppkallat efter [[Wilhelm Röhss d.y.]] och tillkom genom en testamentarisk [[donation]] [[1901]] med önskemål att det skulle placeras nära [[Chalmers tekniska högskola|Chalmers tekniska läroanstalt]]. Slöjdföreningens skola och Chalmers var nära förbundna med varandra och de hade under lång tid gemensamma lärare och föreståndare. De närmaste åren tillkom ytterligare donationer av bland andra [[August Röhss]] och [[Hjalmar Wijk]].Museet byggdes på tomten mellan Chalmers byggnader på Vasagatan och Slöjdföreningens skola på Kristinelundsgatan. Göteborgs stad bidrog med den centrala tomten. För utformandet av museibyggnaden utlystes en tävling, där landets främsta arkitekter deltog. Det vinnande bidraget ritades [[1910]] i [[nationalromantisk]] anda av [[Carl Westman]] (1866-1936), en centralgestalt inom svensk [[arkitektur]]. Själva byggnadsmaterialet fick spela en stor roll, vilket är tydligt i museets fasader av handslaget rött [[Murtegel|tegel]], där teglets egenart får tala. Vissa tegelstenar har ett mönster - till exempel tre kronor eller initialerna C W upp- och nedvända. Westman lär själv ha ristat dessa på tegelbruket.År [[1914]] stod byggnaden färdig och två år senare var museisalarna inredda och museet invigdes [[1916]].   Museets förste [[intendent]] var [[Axel Nilsson (museiman)|Axel Nilsson]], som deltog i uppbyggnaden av museet. Hans efterträdare: [[Gustaf Munthe (museiman)|Gustaf Munthe]] [[1924]], [[Göran Axel-Nilsson]] [[1946]], Jan Brunius [[1972]], Christian Axel-Nilsson [[1986]], [[Helena Dahlbäck Lutteman]] [[1996]], Lasse Brunnström [[1998]], Elsebeth Welander-Berggren [[2000]] samt [[Ted Hesselbom]] [[2007]]. Entrétrappan flankeras av två ljusa stenlejon, som egentligen är kinesiska Fuh-hundar. Originalen skyddas inomhus och 'lejonen' på trappan är moderna kopior.En utställningshall, ritad av Melchior Wernstedt, byggdes till [[1937]]. På [[1960-talet]] ritade [[Sven Brolid]] och [[Jan Wallinder]] en tillbyggnad mellan museet och Slöjdföreningens skola.De första samlingarna utgjordes av äldre svenskt och europeiskt konsthantverk. En enskild samling japanska föremål tillkom [[1906]]. En stor del av den kinesiska samlingen är hemförd av botanikern [[fil.dr]] Torild Wulff, som 1912-1913 för museets räkning företog en insamlingsresa till [[Kina]], bekostad av ett konsortium av museets gynnare. Röhsska museet tilldelades [[1997]] av [[staten]] ett nationellt ansvar för museernas samordning av design och konsthantverk. År [[1917]] instiftades föreningen Röhsska Museets Vänner. Ordförande blev [[prins Eugen]]. Föreningens ändamål var att köpa in värdefulla konstslöjdföremål, som i samförstånd med museets ledning skulle överlämnas till Röhsska Konstslöjdmuseet och införlivas med dess samlingar. Dessutom får bidrag lämnas till inköp av sådana konstslöjdföremål, som ansågs specciellt önskvärda.&lt;ref&gt;''Röhsska Konstslöjd Museet - årstryck 1960'', Göteborg 1960, s. 41&lt;/ref&gt;Sedan [[1994]] presenteras årligen på Röhsska museet ett av de största prisen i design och konsthantverk - Torsten och Wanja Söderbergs nordiska pris. [[2005]] tilldelades priset, 600&amp;nbsp;000 kronor, nio kvinnliga formgivare, som har ritat YCC (Your Concept Car) för [[Volvo Personvagnar]]. ==Utställningar==De permanenta samlingarna består i dag av [[konsthantverk]], det vill säga [[textil]], [[möbler]], [[glas]], [[keramik]], [[silver]], bokband med mera. Den textila samlingen är omfattande och innehåller varierande textiltyper: material från spridda områden som [[Norden]], [[Egypten]], Kina; [[broderier]], [[spets]], [[gobeläng]]er och [[hemslöjd]] liksom modern textil konst.Bokbandssamlingen är en av landets förnämsta med mer än 1&amp;nbsp;000 band från [[medeltiden]] till [[1900-talet]] samt en samling av [[handskrift]]er och illuminationer, huvudsakligen från 1200-, 1300- och 1400-talen.Varje år visas ett antal tillfälliga utställningar och ett antal föreläsningar och symposier arrangeras kontinuerligt. De permanenta samlingarna monteras om i takt med nya landvinningar inom [[pedagogik]] och museiteknik. Museet har ett omfattande ämnesbibliotek på drygt 30&amp;nbsp;000 volymer. Biblioteket är tillgängligt efter överenskommelse per telefon.==Källor==* Manne Ekman, artikel i [[Göteborgs-Posten]], 28 augusti 2002* Elsebeth Welander-Berggren, artikel på engelska, www.gotheborg.com&lt;references/&gt;== Externa länkar ==*[http://www.designmuseum.se/ Röhsska museets webbplats]*[http://www.gotheborg.com/exhibition/rohssmuseum.shtml The Röhss Museum of Design and Decorative Arts, Gotheborg.com]{{Göteborg}}{{Konstinstitutioner i Sverige}}[[Kategori:Museer i Göteborg]][[Kategori:Konstmuseer och konsthallar i Göteborg]][[Kategori:Lorensberg]][[Kategori:Statliga konstmuseer i Sverige]][[Kategori:Byggnader ritade av Carl Westman]][[Kategori:Röhss]][[en:Röhsska Museum]][[fr:Musée Röhss]][[pt:Museu Röhsska]]