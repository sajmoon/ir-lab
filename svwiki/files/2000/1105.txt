En '''lagsaga''' är ett svenskt historiskt rättsdistrikt, en äldre typ av [[domkrets]]. Ursprungligen avsåg lagsagan det område där en viss [[lag]] gällde innan de första rikstäckande lagarna stiftades i [[Sverige]].Lagsagornas geografiska gränser börjar framträda i medeltida dokument från och med 1100-talet men blir riktigt tydliga först under senmedeltiden. Själva ordet hänvisar bakåt till en tid då lagen skulle &quot;sägas&quot;, det vill säga någon på tinget hade att muntligt utsäga vad lagen stadgade i varje mål. En enkel definition för medeltida förhållanden är att en lagsaga var det geografiska område som låg under en [[lagman]]s jurisdiktion. Antalet lagsagor i Sverige varierade från medeltiden fram till deras avskaffande 1849 mellan 9 och 21, bl a beroende på gränsjusteringar vid olika fredsslut. Lagsagor i Finland omnämns inte förrän i Kristoffers landslag där det finns två: ''[[Norrfinne lagsaga|Norrfinne]]'' (dvs. [[Norrfinland|nordfinska]]) resp. ''[[Söderfinne lagsaga|Söderfinne]]'' (dvs. sydfinska) lagasagan.== Organisation ==Lagsagornas primära rättsdistrikt ([[domsaga]]) var ett varierande antal [[härad]], [[tingslag]] eller motsvarande, i vilka rättsskipningen leddes av en [[häradshövding]]. Till lagmannens skyldigheter hörde att hålla fyra ''landsting'' årligen på lagsagans ordinarie [[tingsplats]]. I och med [[Kristoffers landslag]] ändrades landstinget i princip till en kunglig domstol där lagmannen reducerats till bisittare för kungens till platsen sända domhavande, analogt med vad som redan tidigare kan beläggas för de specialdomstolar som kallades [[konungsräfst]]. Därutöver hade lagmannen att hålla ett [[lagmansting]] årligen i varje härad inom sin lagsaga. När den första [[hovrätt]]en skapades 1614 försvann en stor del av lagsagans tidigare lokala uppgifter och lagmansting hölls därefter endast vart tredje år. I praktiken gjordes ofta sammanslagningar så att lagmannen även utsågs till kungens domhavande och därmed höll båda tingen samtidigt.Gången i rättsfall inom en lagsaga var normalt den att målen först togs upp på [[häradsting]]et vars beslut därefter kunde överklagas till de ovan nämnda instanserna.  == Medeltida lagsagor ==Inom Sveriges medeltida gränser fanns följande lagsagor:*[[Närkes lagsaga]] omfattade landskapet Närke.*[[Södermanlands lagsaga]] omfattade landskapet Södermanland.*[[Tiohärad]]s lagsaga omfattade [[Finnveden]], [[Njudung]] och [[Värend]]. Namnet kommer av de sammanlagt tio härader som dessa &quot;små land&quot; bestod av.*[[Upplands lagsaga]] som bildades vid 1200-talets slut genom en sammanslagning av [[Attundaland]], [[Fjädrundaland]], [[Tiundaland]] och [[Roden]] samt [[Gästrikland]], alla Mälaröar öster om [[Björkfjärden]] och alla öar i Östersjön utanför Stockholm. Under 1300-talet lades även de norrländska landskapen in under Upplands lagsaga.*[[Värmlands lagsaga]] omfattade landskapet Värmland.*[[Västmanlands lagsaga]] omfattade landskapen Västmanland och Dalarna.*[[Västergötlands lagsaga]] omfattade landskapen Västergötland och Dalsland.*[[Ölands lagsaga]] omfattade [[Öland]] där dock [[östgötalagen]] tillämpades före landslagens tillkomst och ölandslagmannens beslut kunde överklagas hos östgötalagmannen.*[[Östergötlands lagsaga]] omfattade förutom Östergötland även östra [[Småland]] (i stort sett hela nuvarande Kalmar län).== Se även ==* [[Domsaga]]* [[Folkland]]* [[Härad]]{{sveriges indelning}}[[Kategori:Historiska inomstatliga indelningar]][[Kategori:Svensk rättshistoria]]